[1064-2330]
U bɛ dugu wuli n'a ye.
Ils labourent avec.

[2620-5182]
U b'a yɛlɛma, u b'a yɛlɛma, u b'a yɛlɛma
Ils la tournent, la tournent et la tournent encore.

[5262-10003]
N'u ye dugu wuli, n'u tilala, daba bɛ jɔ.
S'ils labourent, s'ils terminent, la houe va être déposée.

[10459-13426]
Ni daba jɔra, mun bɛna to?
Si la houe est déposée, que reste-t-il ?

[13579-15413]
Dugu in ɲɔ de bɛ dan a la.
C'est du mil qui va être semé dans cette terre.

[16562-19808]
ɲɔ min bɛ dan a la, o bɛ na fɔ o ma ko falo.
Le mil qui va y être semé, ils l'appelent la petite-houe.

[22218-26689]
Falo, ale fana ni kala, an'a kisɛ bɛ don.
La petite-houe, sa tige et sa graine vont être mis ensemble.

[26978-29360]
Mukutari i bɛna ɲɔ in dan.
Mouktar, tu vas semer ce mil.

[30394-35250]
N'i ye ɲɔ dan, n'i tilala, i bɛna i sigi.
Quand tu sèmes du mil, quand tu termines, tu viens t'asseoir.

[35665-36528]
I bɛ mun kɔnɔ?
Qu'attends-tu ?

[36935-38450]
I bɛ ɲɔ kɔrɔsiyɛni kɔnɔ. 
Tu attends le désherbage.

[39326-41336]
N'i ye ɲɔ kɔrɔsiyɛni kɔnɔ.
Quand tu attends le désherbage,

[41606-43393]
Mun bɛna kɛ ka ɲɔ in kɔrɔsiyɛn?
qu'est-ce qui va servir à désherber ce mil ?

[43810-45411]
Dɔw ko k'a kɔrɔ ci.
D'autres disent biner.

[47728-54420]
E bɛna sigi, e bɛna ɲɔ in kɔrɔsiyɛni kɔnɔ, n'i y'a kɔrɔsiyɛni kɔnɔ, mun bɛna kɛ n'a ye? Daba de bɛ kɛ n'a ye.
Tu vas attendre le désherbage du mil, quand tu l'attends, avec quoi tu vas le faire ? C'est avec la houe.

[54608-56610]
Dɔw ko dabanikurunin hali bi.
Certains l'appellent la petite-houe-courbée.

[57638-59131]
N'i ye ɲɔ kɔrɔsiyɛn.
Quand tu désherbes le mil,

[60053-64060]
N'i tilala ɲɔ kɔrɔsiyɛnni na i b'i sigi.
quand tu termines le désherbage du mil, tu t'asseois.

[64782-66454]
E bɛna ɲɔ tigɛli kɔnɔ.
Tu vas attendre la moisson du mil.

[68290-74889]
O kɔnɔna na, u bɛ fɛn dɔ dilan ka taa n'a ye,  mɔgɔw bɛ ji min a la.
Pendant cette période, ils fabriquent quelque chose et l'apportent, les gens boivent dans cela.

[75128-76647]
U ko a ma ko daa-duru.
Ils l'appellent canari-géant.

[77364-78662]
Ni kɔ b'i kɔrɔ.
S'il y a une rivière, 

[79052-81514]
I bɛ taa kɔ in- e bɛ taa ji ta a la.
tu vas à cette rivière- tu pars y puiser de l'eau.

[81709-83889]
Ni kɔ t'i kɔrɔ, i bɛ kɔlɔn ɲinin.
S'il n'y a pas de rivière près de toi, tu cherches un puits. 

[84118-89900]
Kɔlɔn in, ji bɛ ta kɔlɔn in, ji min bɛ ta kɔlɔn in, o daa-duru fana, o ye numusow ka dilannen ye.
Ce puits, l'eau se puise dans ce puits, l'eau qui se puise dans ce puits- Ce canari-géant aussi est une fabrication des forgeronnes.

[91406-94389]
Numuso de b'o dilan ko daga.
C'est une forgeronne qui le forge et le nomme canari.

[94985-100468]
Bi a dɔgɔyara sow kɔnɔ, firigow ni gilasɛribaraw de bɛ yen.
Aujourd'hui, il est rare dans les chambres, ce sont des réfrigérateurs et des glacières qui s'y trouvent.

[100871-108434]
Ɔ n'i y'a ye mɔgɔ caman bolo, o b'a fɔ ko karisa, ne yɛrɛ de-  a fɔrɔ k'i bananen, k'i ka bɔgɔdaga ɲinin, e k'i ka fura tobi a kɔnɔ.
Si tu vois que certaines personnes en ont, elles vont te dire que telle personne, <moi même- > on dit que tu es malade, que tu cherches un canari pour y faire boullir la potion dedans.

[108512-111549]
O bɔgɔdaga in o ye numuw ka- numumuso ka baara de ye. 
Ce canari-là c'est l'oeuvre des forgerons et des forgeronnes

[113847-115120]
N'a taara n'o ye.
Si vous allez avec cela,

[115653-116881]
Ni ɲɔ nana se.
quand le mil parvient à maturité,

[117407-118909]
A bɛna ɲɔ tigɛli daminɛ.
vous allez commencer la moisson.

[119489-121350]
Ɲɔ bɛ tigɛ ni mun ye?
Avec quoi le mil se récolte-t-il ?

[121589-123802]
O ye numuw  baara de ye.
C'est l'oeuvre des forgerons.

[124236-125830]
O ye jumɛn ye?
Qu'est-ce ?

[126031-127971]
U b'a fɔ a man ko wakala. 
Ils le nomment Wakala.

[128443-130021]
Dɔw ko ɲɔtigɛmuru.
Certains disent couteau de récolte.

[131234-132461]
Ɲɔtigɛmuru.
Le couteau pour couper le mil.

[133592-134648]
N'a' ye ɲɔtigɛ,
Si vous récoltez le mil,

[135438-136788]
A' bɛna ɲɔ doni,
vous chargez le mil.

[137705-138992]
Ɲɔ bɛ doni ni mun ye?
Avec quoi le mil se charge-t-il ?

[139338-140471]
Dɔw ko gɔbɛ.
Certains disent le bois taillé.

[141297-142599]
Dɔw ko segi.
D'autres disent panier.

[143236-152028]
Segi in fana, muru walima falo walima sɛmɛ wali jele, o de bɛ kɛ ka segi in jiri tigɛ.
Ce panier aussi, c'est soit le couteau, soit la petite-houe, soit la hache-houe de chasseur, soit la hache qui sert à couper le bois du panier.

[153507-157539]
Bamanancɛkɔrɔba minnu bɛ yen n'u sigilen don, n'u ka baara ka d'u ye.
Les vieillards qui étaient assis là aiment leur métier.

[157780-158841]
Olu bɛ gɔmɛ in kuru.
Ils courbent ce bois taillé.

[159733-160685]
N'u ya kuru
S'ils l'arrondisssent,

[161425-163490]
U b'a ta ka taa n'a ye.
ils le chargent et l'apportent

[163878-167066]
Ka taa ɲɔ in doni k'a fara ɲɔgɔ kan.
pour aller charger et entasser le mil. 

[167456-169768]
N'u ye  ɲɔ in doni k'a fara ɲɔgɔ kan,
S'ils chargent et entassent le mil,

[170155-170955]
Mun bɛna  to?
que va-t-il rester ?

[171168-173505]
U b'a fɔ ko an ka ɲɔ cɛ an ka taa n'a ye gende la.
Ils vont dire : < "Chargeons le mil et apportons-le à la terrasse".

[175524-179090]
N'u ye ɲɔ cɛ, n'u taara n'a gende la, ka taa ɲɔ da.
S'ils chargent le mil, ils vont l'apporter à la terrasse et vont l'étendre.

[181262-184802]
Fɔlɔ o b'a sɔrɔ mɔbili ko tɛ, wotoro ko tɛ.
Avant, il n'existait ni voiture ni charette.

[185048-186500]
Ɲɔ tun bɛ gosi ni bolo de ye.
Le mil se battait à la main.

[187929-190701]
N'i ɲɔgosi bɛ kɛ, o bɛ ci bila numukɛ ma.
Si le battage s'approche, ils appellent le forgeron,

[191118-193806]
Ka yaala, a ka lakalen mɔgɔw ye < karisa ka ɲɔ bɛ gosi.>
qui se promène et informe les gens : < "Le mil de telle personne va être battu". >

[194130-195472]
Karisa bɛ karisa ka so.
Untel est chez untel.

[195557-197257]
Karisa ni nin bere hakɛ in ka kan.
Tel mérite tel coup de bâton.

[197450-200600]
O bere, numukɛ de bɛ taa o bere tigɛ k'o labɛn. 
Ces bâtons, c'est le forgeron qui va les couper et les préparer.

[202891-205192]
Karisa, ni ye e ka bere ye.
Telle personne a tel bâton.

[205325-206702]
 E ka bere ni bere tɔw tɛ kelen ye.
Ton bâton est différent de celui des autres,

[207288-209893]
Parce que e bɛ se ka mun kɛ i ɲɔna caaman bɛ yen o tɛ se k'o kɛ.
parce que ce que tu peux faire, beaucoup de tes semblables ne le peuvent pas.

[210358-212339]
Ɔ Mutari ni o bere dira o tigi ma.
Mouktar, si on te donne ce bâton,

[212796-216820]
Numukɛ de bɛ o bere tigɛ k'o bere dɛsɛ, ko labɛn k'a di a tigi ma.
c'est le forgeron qui va couper ce bâton, le tailler, le préparer et le donner à son propriétaire.

[219901-222463]
N'a y'o labɛn ka di o man.
S'il le prépare et le lui donne,

[222935-226004]
N'o taara n'o ye o bɛna ɲɔ gosi.
s'il y va avec cela, il va battre le mil.

[226920-229139]
Ni ɲɔ gosira,
Si le mil est battu,

[229570-232060]
N'u ye ɲɔ ta ka taa ni ɲɔ ye so.
s'ils chargent le mil et l'apportent à la maison.

[234090-236988]
Fɛn dɔ bɛ yen o b'a fɔ o man ko jigiɲɛ.
Il y a quelque chose, ils l'appellent le grenier.

[237207-238217]
Dɔ ko mɔnɔ. 
Certains disent grenier.

[239516-241560]
Jigiɲɛ in, a bɛ dilan ni karata de ye.
Ce grenier se construit avec de hautes herbes tressées.

[243309-246149]
Karata, a bɛ falen jidaw la.
Haute herbe qui pousse sur les rives.

[246387-247780]
 Dɔw b'a fɔ o ma ko waga.
Certains l'appellent paille.

[248662-249959]
N'u taara, u bɛ taa waga tigɛ.
Ils partent, ils vont couper de la paille.

[250382-251761]
N'u ye waga tigɛ.
S'ils coupent de la paille,

[252371-255030]
Muru de bɛ kɛ ka waga in tigɛ walima bese.
la paille se coupe au couteau ou à la machette.

[256040-258106]
N'i ye waga tigɛ, i bɛ waga labɛn.
Si tu coupes de la paille, tu la prépares.

[259246-261270]
Waga labɛnnen, i bɛ na ni a ye so.
Une fois la paille préparée, tu l'apportes à la maison.

[261548-262343]
Dɔw ko cɛkala.
Certains l'appellent paille.

[264013-266458]
Wa jigiɲɛ njɔ de bɛ dilan a kun na.
Puis c'est le couvercle en paille qui est placé là-dessus.

[267354-271966]
A jiri, min bɛ kɛ k'a tigɛ, jele de bɛ k'o tigɛ.
Le bois qui le traverse se coupe avec la hache.

[272463-273964]
O ye numu jɔrɔ ye.
C'est le rôle des forgerons.

[275243-279304]
A bin, min bɛ kɛ ka a kan, u b'a fɔ o ma ko wɔlɔsɔ.
Les herbes se coupent avec ce qu'ils appellent faucille.

[281464-282587]
Dɔw ko --
Inaudible

[283640-286273]
Wɔlɔsɔ, ale de bɛ taa kɛ ka bin in kan.
C'est la faucille qui permet de couper la paille.

[286984-288378]
Kana ni bin in ye.
Apporter la paille,

[289359-290568]
Fuu de bɛ kɛ ka a kɛ.
on le fait avec le filet.

[291104-292423]
Dɔw ko Nsirafuu.
Certains l'appellent filin de baobab.

[292676-293684]
Dɔw ko dafuu.
D'autres l'appellent filet de chanvre.

[294121-295483]
Dɔw ko ɲamanfuu
D'autres l'appellent fibres du pied-de-boeuf.

[296928-301450]
O fuu de bɛ ka bin in dɛbɛ ka mɔnɔ in jɔ n'o ye.
C'est avec cette fibre que l'on tresse des herbes et contruit le grenier.

[303138-304940]
N'i ye mɔnɔ jɔ,
Si tu construis le grenier,

[305411-309049]
mɔnɔ jɔlen, u bɛ ɲɔ doni kana kɛ jigiɲɛ kɔnɔ.
une fois le grenier construit, ils chargent du mil pour venir le mettre dans le grenier.

[310910-319492]
Ɲɔ mana doni ka kɛ jigiɲɛ kɔnɔ, o tuma na, bamanankɛ bɛ ci bila a ka numukɛ ma walima a jatigikɛ bɛ ci bila a ka  numukɛ ma.   
Du mil étant mis dans le grenier, l'homme bamanan fait appel à son forgeron ou son hôte fait appel à son forgeron.

[319807-321221]
- N ka numukɛ ɲɔ gosira.
- Mon forgeron, le mil a été battu.

[322234-324095]
- Baasi t'a la, e ka denbaya balo b'e sɔrɔ so.
- Il n'y a pas de problème, la nourriture de ta famille sera emportée à la maison. 

[326076-328613]
A b'a fɔ banumu < an ma fara ɲɔgɔ na dɛ.
Il dit : <"Vieux forgerons, on a encore à faire ensemble.> 

[331443-332397]
An bɛ ɲɔgɔn na".
On est ensemble.

[333304-334771]
Numukɛ b'a fɔ n bɛ Ala ka bila la.
Le forgeron dit : "Je suis à Dieu.

[335425-336242]
N b'e ka bila la.
Je suis à toi également".

[337781-343180]
A bɛna a fɔ tun, karisa, balo sɔrɔla.
Il viendra lui dire encore : "Untel, on a la nourriture.

[343458-344712]
Ne ye balo sɔrɔ.
J'ai eu de la nourriture.

[344916-346135]
 Fo ka taa fɔ n ye balo sɔrɔ.
J'ai eu la quantité suffisante.

[346265-349032]
Ko wɛrɛ bɛ yen min ka gɛlɛn n'o ye.
Il y a une autre affaire plus préoccupante que cela.

[349404-351546]
N b'a fɛ k'a fana daminɛ.
Je veux commencer cela aussi".

[353577-356018]
Un! A b'a fɔ ko o tɛ baasi ye.
Il dit  : "Ce n'est pas un problème.

[356792-358013]
N b'i lamɛn.
Je t'écoute.

[358504-360298]
O ko wɛrɛ ye jumɛn ye ?
Quelle est cette autre affaire ?"

[361860-369627]
Mɔgɔ min bɛ n ka so n ka kɛlɛdenw na wala mɔgɔ min bɛ n ka so n ka maradenw, n ka maradenw cayara.
Des gens qui sont chez moi comme des militaires ou des gens qui sont chez comme sujets sont nombreux.

[370611-372454]
A' ka hakɛ to, ne b'a fɔ olu de ko bilakoro.
Je m'excuse pour le terme ce sont eux que j'appelle les non-circoncis.

[374376-377997]
O tuma na fɛɛrɛ kɛ e ka ne ka bilakorow seliji.
Alors, trouve un moyen pour circoncire mes non-circoncis.

[380304-388130]
O don bamaanw - dɔnkilidala bɛ yaala k'a fɔ ko cɛgana alimami ye man di, ko bilakoro dugutigi tɛ yen.
Ce jour là, les bamanan- le chanteur se promène en disant qu'il n'est pas facile de voir un imam célibataire et qu'il n'y a pas de chef de village non circoncis.

[390735-396282]
I b'a dɔn nkalon kɔni bɛɛ bɛ da mɔgɔ la, bolokodenw  binna n muso kan o nkalon da ma di mɔgɔ la dɛ.
On peut mentir complètement sur quelqu'un mais dire que les circoncis ont violé ma femme, ce mensonge n'est pas fréquent.

[396835-401987]
O nkalon s- i ni ka keleya bɛɛ, hali ni fa donna i la < bolokoden kɔni a donna n muso kan>.
Ce mensonge - quelque soit ta jalousie, même si tu es fou, < le circoncis, il a violé mon épouse >! 

[403353-404744]
Hami o hami bɛ bolokoden na,
Tous les soucis qu'a le circoncis,

[404796-407175]
O kɔni ye, ne kɔni bolo kora, n joli ka kɛnɛya.
c'est que moi quand même j'ai été circoncis, que ma plaie guérisse.>

[408998-409775]
Ko wɛrɛ tɛ jigin u kɔnɔ.
Ils ne pensent à rien d'autre.

[411921-414230]
N'a nana ni bolokodenw ye.
Il amème les circoncis.

[414481-416144]
N'a nana n'a sera bolokoli ma,
S'il arrive et s'il commence la circoncision,

[416180-418956]
a bɛ ci bila a ka numukɛ ma.
il fait appel à son forgeron.

[419908-424246]
<Numukɛ, an ka fɛɛrɛ kɛ an ka bolokodenw ka bolokoli don dɔgɔda>.
<Forgeron, essayons de trouver une date pour la circoncision des enfants>.

[425939-427352]
N'u ye bolokoli don dɔgɔda,
S'ils trouvent la date de la circoncision,

[428580-433050]
numukɛ ni fana ni mɔgɔ min fana ka kan ka jɛ k'o bolokoli kɛ, o bɛ ci bila o tigi ma.
le forgeron aussi fait appel à la personne avec qui il fait la circoncision.

[435640-436190]
N'o nana,
S'il vient,

[436933-437914]
u bɛna bilakoro sigi.
ils vont faire asseoir le non-circoncis.

[439284-441580]
Mɔgɔ t'a hakɛ dɔn, U bɛ bilakorow bolo ko.
Ils sont très nombreux, ils les circoncisent.

[442190-445370]
N'u tilala bolokoli la pewo, ka ban tuma min.
Lorsqu'ils terminent complètement la circoncision,

[445791-448595]
min fɔlɔ bɛ sigi a bɛ fɔ o ma ko  masa.
le premier à être circoncis se nomme massa.

[450424-452641]
Min bɛ sigi o kɔrɔ a bɛ f'ɔ ko sima.
Le suivant s'appelle Sima.

[452827-454418]
Ɔ, bilakoro bɛ sigi ni mun ye?
Avec quoi circoncit-on ?

[456227-457773]
Bere tɛ kɛ k'a cɛya tigɛ.
Le prépuce ne se coupe pas avec un bâton.

[459359-460299]
Bese tɛ kɛ k'a caron.
Il ne se taille pas avec une machette.

[461122-462457]
A bɛ f'o ma ko bolokolimuru.
Il se nomme le couteau à circoncire.

[463519-467456]
O bolokolimuru, Mukutari, numu de b'a  dilan.
Mouktar, ce couteau à circoncire est l'oeuvre du forgeron.

[468283-469685]
A tɛ kɛ ka sogo tigɛ.
Il ne coupe pas la viande.

[470042-471165]
A tɛ kɛ ka na tigɛ.
Il ne coupe pas des condiments.

[471599-472646]
A tɛ kɛ ka kantigɛli kɛ.
Il n'égorge pas.

[472847-474204]
A bɛ kɛ fɛn jumɛn ye ?
A quoi sert-il ?

[474362-477900]
A tɛ kɛ foyi ye, fo na sɔrɔ a kɛra ni bolokoli in ye. 
Il ne sert à rien d'autre qu'à circoncire.

[479872-481154]
N'a ye bilakoro bolo ko,
S'il circoncit l'incirconcis,

[482993-486812]
N'o bilakorobolokoli wɛrɛ tɛ, muru in tɛ kɛ ka foyi kɛ.
Si ce n'est pas pour une autre circoncision, ce couteau ne s'utilise pas.

[487474-488473]
Muru in bɛ labɛn ka taa a sigi,
Ce couteau se prépare pour faire la circoncision.

[489436-490541]
Nin ye numu jɔyɔrɔ ye.
C'est le rôle du forgeron.

[491509-494380]
N'a ye bilakoro bolo ko n'a tilala,
S'il circoncit l'incirconcis, s'il termine,

[494740-496456]
ci bɛ bila numumusokɔrɔ minnu bɛ yen.
on fait appel aux forgeronnes présentes.

[497005-500220]
Ci bɛ bila olu man olu fana ka fɛɛrɛ kɛ o kana,
On fait appel à elles, pour qu'elles  viennent aussi,

[500376-503151]
musomanin minnu bɛ yen n'o sera nɛgɛkɔrɔ sigi ye,
des filles présentes ayant l'âge de l'excision,

[503380-508235]
ci bɛ bila olu musokɔrɔbaw, numumusokɔrɔbaw fana ka na, ka na  musomanninw fana bolo ko.
on fait appel aux vieillardes, que les vieilles forgeronnes aussi viennent exciser les filles.

[509577-512220]
N'olu nana u fana bɛna u ɲɛsi o de ma.
Si elles viennent, elles vont droit à cela.

[512906-516380]
O bɛna npogotigi ninnu sigi, Mukutari, ka npogotigi ninnu sigi nɛgɛ kɔrɔ.
Mouktar, elles vont faire asseoir ces filles et les excisent.

[517485-519143]
N'u y'u sigi nɛgɛ- nɛgɛkɔrɔ,
Si elles les excisent,

[519574-522052]
n'u tilala pewu,
si elles terminent complètement,

[522353-525270]
u bɛ sigi ni min ye musow fana ka bolokoli ye o ye.
ce couteau est celui de l'excision.

[525812-527249]
O muru fana b'a dama.
Ce couteau aussi est spécial.

[527715-528782]
A tɛ kɛ ka kantigɛli kɛ.
Il ne sert pas à égorger.

[529386-530381]
A tɛ kɛ ka bosoli kɛ.
Il ne sert pas à dépouiller.

[530972-532174]
A tɛ kɛ ka sogo tigɛ.
Il ne sert pas à couper la viande.

[532545-533405]
A tɛ kɛ ka na tigɛ.
Il ne sert pas à couper les condiments.

[534070-537377]
Ale kɔni ka baara ya ka musomannin sigi nɛgɛ kɔrɔ.
Son rôle est d'exciser des filles.

[539236-540912]
N'a ye musomannin sigi nɛgɛ kɔrɔ,
S'il excise la fille,

[541256-542549]
n'a tilala,
si elle termine,

[542767-547252]
o tuma na, numuso, numukɛ o tuma na < e tilala wa?>
à ce moment, la forgeronne, le forgeron va dire : <"As-tu fini ?">

[547553-550640]
N b'i fo i ka wale ɲuman na.
Je te remercie du bon travail.

[554010-555068]
O ye mun ye?
Qy'est-ce ?

[555784-564270]
A b'a  fɔ a ma, numumuso, ne ka masaya, a tɛ sinsin  fiyewu ni k'a sɔrɔ ni e tɛ.
Il lui dira, forgeronne, mon royaume ne réussit jamais sans  toi.

[564930-566535]
Numukɛ y'a seko kɛ.
Le forgeron a fait ce qu'il pouvait.

[567103-572740]
N ye n ɲɔforo-  a daminɛ f'a laban, numukɛ ninyɔrɔ b'a bɛɛ la.
Mon champ, du début à la fin, il y a la part de forgeron.

[573530-575191]
Ɔ, a bɛna se mun ma sisan?
Maintenant, que va-t-il se passer ?

[575700-578806]
O ye to tobi ka di ne ka mɔgɔ man ye.
C' est de préparer du to pour mes maisonnées.

[580867-586619]
O to, o bɛ tobi daga min kɔnɔ, dɔw totobibarama,
Ce to, la marmite dans laguelle il est préparé, certains l'appellent marmite de to.

[586642-587855]
Dɔw ko to, tobidaga,
D'autres l'appellent marmite à préparer du to.

[588268-590881]
Totobi a bɛ f'o ma, ko bɔgɔdaga.
La marmite à to s'appelle canari.

[592722-595301]
Ni numumuso min diinɛ cɛnnen don, o dilan ma d'i fɛ dɛ.
Sa construction n'est pas facile pour une forgeronne qui est fâchée.

[597026-598349]
N'u bɛ bɔgɔdaga dilan,
Si elles fabriquent le canari,

[599272-602680]
a bɛ di masakɛw walima a bɛ di fangatan  ni setigi bɛɛ man.
on la donne aux rois ou bien aux pauvres et aux riches.

[602841-604390]
A bɛ tobili kɛ a kɔnɔ.
Vous cuisinez dedans.

[604899-607478]
Ni to bɛ pasa a kɔnɔ to in bɛ pasa ni mun ye?
Si on malaxe le to dedans, avec quoi le to se malaxe-t-il ?

[607911-609277]
A bɛ pasa ni sonkala ye.
Il se malaxe avec une grande cuillère en bois.
