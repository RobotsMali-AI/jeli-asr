[530-4790]
Dese tora a ka masaya in na, a ye san kelen kɛ, ka san fila kɛ masaya la.
Étant roi, Déssé fit un an, deux ans au trône.

[4900-10330]
San bɛ dafa san wolonwula la don min na, a ye masaw bɛɛ lajɛlen fara ɲɔgɔn kan minnu ye Karatakaw.
La septième année révolue, il rassembla tous les rois du Kaarta.

[10730-17040]
A ko mɔnɛ dɔ de b'ale la, mɔnɛ min ni ale k'an ka mɔnɛ in bɔ a la a mɛnna nka ale ma se ka mɔnɛ in bɔ yɔrɔ sɔrɔ dɛ.
Il dit qu'il a une amertume qu'il devrait venger depuis, mais il n'a pas pu d'abord.

[17390-23370]
Bi, ale kɛra masa ye, o tuma Karata masasiw ka fara ɲɔgɔn kan min b'a to ale bɛ se ka mɔnɛ bɔ ala.
Aujourd'hui, il est devenu roi, alors que les Massassi du Kaarta se rassemblent pour qu'ils puissent venger cette amertume.

[23380-28140]
Ni cɛ kɛra cɛfarin ye, i n'i ka o cɛfarinya, i ɲɔgɔn cɛfarin wɛrɛ de bɛ mugu ci i ye.
Si l'on devient héros, avec tout cet héroïsme, c'est un autre héros qui sera à tes côtés.

[28180-32990]
O tuma, ale mago bɛ Ɲamina jamana, a bɛ fɛ ka taa yen filenkolonci, k'a dagakolonci.
Alors, il a besoin de piller le Royaume de Niamina.

[33000-35720]
Min na a y'o kumakan lahidukelen bila yen fɔ ka taa o da sɛgɛbɔ.
Puisqu'il s'est promis cela jusqu'à épuisement.

[35740-36440]
Naamu.
Oui.

[37720-46050]
Masa minnu bɛ yen o donnin kama Karata jamana kan, olu ko a ma '' Dese ni e ye kuma min fɔ, anw sɔnna o ma sabula bi, anw ka ɲɛmaa de ye e ye.
Les rois qui étaient là à cette époque au Karta lui dirent '' nous acceptions tout ce que toi Déssé dit parce qu'aujourd'hui, c'est toi notre leader.

[46140-49910]
Ni e ye kuma min fɔ, an sɔnna o ma sabula ka d'a kan an ka kuntigi de ye e ye.
Nous acceptons ce que tu dis parce que tu es notre leader.

[50110-53460]
Ni e ye kuma min fɔ, an sɔnna o ma sabula ka d'a kan an ka masa de ye e ye.
Nous acceptons ce que tu dis parce que tu es notre roi.

[53670-55590]
Desekɔrɔ Kulubali ko, kuma diya n ye.
Déssékôrô Coulibaly dit, je me réjouis d'entendre cela.

[55900-57620]
A ko, o tuma, k'u ka kɛlɛ labɛn.
Il dit alors de préparer le bataillon.

[57790-60670]
U ye kɛlɛ labɛn, ka kɛlɛbolo ba labɛn.
Il a organisé un énorme bataillon.

[60740-64040]
Kɛlɛbolo labɛnnen, u y'u kunsi Ɲamina ma.
Une fois le bataillon prêt, ils se sont dirigés vers Niamina.

[65080-68227]
U kunsinnen Ɲamina ma, u taara ka taa se Ɲamina...
En direction de Niamina, ils arrivèrent à Niamina...

[68480-71450]
O donnin kama, o y'a sɔrɔ Buwafin Sakɔ, ale bɛ masaya la.
En ce temps, c'était Bouafing Sacko qui était au trône.

[71650-74410]
Ɛ, Desekɔrɔ Kulubali, a ye Ɲamina bon.
Eh, Déssékôrô Coulibaly attaqua Niamina.

[74500-77050]
A ma dan Ɲamina bonni ma, a ye Ɲamina ti.
Il ne s'est limité qu'à attaquer seulement Niamina mais il le pilla.

[77120-85720]
A ma dan Ɲamina cili ma, a y'i kan to k'ale ka masaya, a ka di ale ye k'o sigi jirisun minkɔrɔ, a bɛ fɔ o de ma ko dubalensun.
Il ne s'est pas limité au pillage de Niamina, il dit que l'arbre sous lequel il veut installer son trône s'appelle figuier-palabres.

[86370-89690]
Nka Karata jamana bɛɛ, dubalensun tɛ yen dɛ.
Mais il n'y a pas de figuier-palabres au Kaarta.

[89730-94540]
O tuma Ɲamina dun ye jamana ye, jamana min dugukolo ni dubalen falennen bɛ a kan.
Alors Niamina est un lieu où il y a beaucoup de figuier-palabres sur son sol.

[94620-96080]
A bɛ dubalensun tigɛ.
Il coupe de figuier-palabres.

[96320-102510]
Dubalenbolo, a b'a da Ɲamina marakaw kunna, u ka taama n'a ye fɔ ka taa se olu ka dugu la n'o ye Karata ye.
Il mettra la branche du figuier-palabres sous la tête des soninké de Niamina pour qu'ils transportent jusqu'à leur village qui est le Kaarta.

[102550-103550]
O tuma, o de bɛ turu.
Alors c'est cela qu'on plante.

[103560-105470]
N'o turula, ale b'a ka masaya k'o kɔrɔ.
Si l'on plante cela, il fera son règne sous.

[105760-108950]
A y'o kalekan min fɔ, a y'o waleya.
Il tint cette promesse qu'il fit.

[109000-116580]
A kɛlenkɔ ka dugu ci, a ye dubalen tigɛ k'a da marakaw kunna, a taara n'u ye u ka jamana kan n'o ye Karata jamana ye.
Après avoir pillé le village, il coupa le figuier-palabres et le fit transporter par les soninké dans leur pays qui est le Kaarta.

[117910-122510]
Nin kuma in de ye dugu labi, ka dugu lamini fɔ ka dugu bɛɛ lajɛlen labɔ.
Ce sont ces mots qui firent échos partout dans la ville.

[122770-127220]
O donnin kama Segu masakɛ, o tun ye min ye, u tun b'a f'o ma ko Mɔnzɔn Jara.
En ce temps, le roi de Ségou était Monzon Diarra.

[127510-130460]
O Mɔnzɔn Jara, o fa ye Ngolo Jara ye.
Ce Monzon Diarra avait comme père Ngolo Diarra.

[130540-133790]
Ɔ, o Mɔnzɔn Jara, kuma nana yɛlɛn Mɔnzɔn kan.
Eh, ce Monzon Diarra a appris l'information.

[133840-135150]
Kuma jumɛn de nana yɛlɛn a kan?
C'est quelle information apprit-il ?

[135170-141310]
U nana a fɔ Mɔnzɔn ye, ko i ka dugu min bɛ yen n'a bɛ i ka mara kɔnɔ n'a tɔgɔ ye ko Ɲamina, ayiwa, Karata masasiw bɔra Karata dɛ!
Ils sont venus dire à Monzon, que le village qui est dans ton royaume qui s'appelle Niamina, alors, les Massassi du Kaarta ont quitté Kaarta.

[141350-145790]
O donnin kama Desekɔrɔ Kulubali, ale de masa ya, wa a nana ka na dugu ci.
En ce temps, c'était Déssékôrô Coulibaly le roi, et il est venu piller le village.

[146190-148830]
Kuma in fɔra Mɔnzɔn ye, a ma diya Mɔnzɔn ye fiyewu.
Quand Monzon a appris l'information, il ne fut pas mécontent.

[150540-155260]
Jɔnkɛ dɔ tun b'a bolo, jɔnkɛ in tɔgɔ ye ko Ɲumanfɔ-n-ɲɛna.
Il avait un esclave qui s'appelait Gnoumanfôgnèna.

[155690-157660]
A y'a Ɲumanfɔ-n-ɲɛna wele.
Il a appelé son Gnoumanfôgnèna.

[157850-163740]
A ko, i bɛ taa, n'i sera Karata masasiw ka jamana kan, dugu dɔ bɛ yen ko Jabe...
Il dit : va, arrivé au pays des Massassis du Kaarta, il y a un village qu'on appelle Djabé...

[163790-168350]
N'i sera Jabe, i bɛ taa maa sɔrɔ yen n'u b'a wele ko Desekɔrɔ Kulubali.
Arrivé à Djabé, tu trouveras quelqu'un là-bas qu'on appelle Déssékôrô Coulibaly.

[168400-169250]
Bamanan don.
C'est un bambara.

[169450-171100]
Ale de ye yen masa ye. 
C'est lui le roi de cette localité.

[171330-175230]
I b'a fɔ a ye ko né ko a ma ko a ka sokɛ garantigɛyɔrɔ janyara kojugu.
Tu lui diras qu'il est allé assez loin cette fois-ci.

[175240-176130]
Naamu.
Oui.

[176260-178460]
Sokɛ garantigɛyɔrɔ janyara, i b'o kɔrɔ dɔn wa.
Tu sais ce que cela veut dire ?

[179250-183350]
Ni masa kɛra masa ye, i bɛ boli ni min ye, a bɛ fɔ o de ma ko sokɛ.
Si l'on devient roi, c'est ton moyen de locomotion qu'on appelle étalon.

[183380-185760]
Ɔ, n'i ye sokɛ to a yɛrɛ ma ten, a bɛ taa ten.
Eh, si tu laisses l'étalon libre, il s'en ira.

[185790-187800]
O tuma, u bɛ garan de don so sen na.
Alors, on mettait une entrave aux pattes du cheval.

[187880-189720]
Ɔ, garan, bolo de bɛ o don.
Eh, c'est avec la main qu'on met cette entrave,

[189740-192760]
Wa n'i ye garan bɔlen ye sokɛ sen na bɛ bolo wɛrɛ de y'a bɔ.
Et si tu vois l'entrave détachée des pattes d'un étalon, c'est une main qui l'a fait.

[193250-198550]
A ko, ko Ɲumanfɔ-n-ɲɛna ka taa a fɔ Desekɔrɔ Kulubali ye k'a ka sokɛ garantigɛyɔrɔ janyara kojugu.
Il dit à Gnoumanfô Gnèna d'aller dire à Déssékôrô Coulibaly qu'il est allé trop loin.

[198800-203560]
Ka bɔ fɔ Karata masasi ka jamana kan, ka na fɔ Ségu jamana kan, ka taa Ɲamina ci.
Quitter jusqu'à Kaarta et entrer sur le territoire de Ségou pour piller Niamina.

[203680-205060]
I m'a dɔn ko a ye nin gɛlɛya?
N'est-ce pas qu'il a exagéré ?

[205690-207610]
A ye nin min kɛ, ko nin ma diya n ye.
Je n'ai pas apprécié ce qu'il a fait.

[208970-216560]
Jɔnkɛ n'o ye Ɲumanfɔ-n-ɲɛna ye, a wulila, masakɛ ye min fɔ a ye n'o ye faama Mɔnzɔn ye, a taara ka taa a kuma fɔ Desekɔrɔ Kulubali ye.
L'esclave Gnoumanfô Gnèna, s'est levé pour aller dire ce que le roi Monzon lui a dit à Déssékôrô Coulibaly.

[216850-221230]
Kuma fɔlen Desekɔrɔ Kulubali ye, Dese ko, o tuma, n ye i ka kuma lamɛn.
Une fois l'annonce faite à Déssékôrô Coulibaly, il dit, alors, j'ai entendu tes propos.

[221420-224980]
Min ye e ci ka na ci fɔ ne ye, o y'i makɛ de ye.
Celui qui t'a envoyé pour la commission est ton maître.

[225190-229290]
O tuma, ne fana y'i makɛ de ye sabula jɔnw bɛ ne yɛrɛ bolo yan, wa ne ye masa de ye.
Ainsi, moi aussi, je suis ton maître parce que j'ai aussi des esclaves et je suis un roi.

[229350-232790]
N bɛ n ka ci don i da, i bɛ taa a fɔ Monzɔn ye Segu.
Je te dirai ma commission que tu transmettras à Monzon à Ségou.

[234670-240340]
Ɲumanfɔ-n-ɲɛna ko a ma, ko n'a y'a sɔrɔ jɔn b'i bolo yan, ne makɛ de ye ne ci min na, o de ta ye ne ye.
Gnoumanfô Gnèna dit, si tu es un esclave ici, mon maître qui m'a envoyé, c'est à lui que j'appartiens.

[240450-246580]
O tuma, ni jɔn b'i bolo yan, i b'i ka jɔnkɛ ci, ci min b'i fɛ, a bɛ taa i la ci jaabi fɔ Mɔnzɔn ye Segu.
Alors si tu es un esclave, tu l'envoies, il ira transmettre ta commission à Monzon à Ségou.

[246690-250290]
Ne nana Mɔnzɔn ka ci jaabi de fɔ e ye, min b'i fɛ ne tɛ taa a fɔ Mɔnzɔn.
Je suis venu te transmettre la commission de Monzon mais je n'irai pas transmettre la tienne à Monzon.

[251520-256790]
Desekɔrɔ Kulubali, Ɲumanfɔ-n-ɲɛna dɔ bɛ a yɛrɛ ka dugu la, o y'a yɛrɛ ka jɔn ye.
Déssékôrô Coulibaly avait aussi un Gnoumanfô Gnèna dans son village qui était son esclave.

[256810-259460]
A y'a ka Ɲumanfɔ-n-ɲɛna wele, o nana, o y'a lamɛn.
Il appellait son Gnoumanfô Gnèna, il est venu l'écouter.

[259800-265070]
A ko a ka Ɲumanfɔ-n-ɲɛna ma, a ko n b'i ci, i bɛ da i tɔgɔma Ɲumanfɔ-n-ɲɛna kan, a' bɛ taa Segu.
Il dit à son Gnoumanfô Gnèna: je te commissionne, tu suis ton homonyme Gnoumanfô Gnèna pour aller à Ségou.

[265500-267200]
N'i sera Segu i bɛ Mɔnzɔn sɔrɔ yen.
Arrivé à Ségou, tu trouveras Monzon là-bas.

[267330-273420]
I b'a fɔ Mɔnzɔn ye, ko ne ko, ne tɛ jɔn dɔn ni foyi ye ni geseda tɛ.
Tu diras à Monzon que moi, je dis, je ne connais aucune autre utilité de l'esclave si ce n'est pas le tissage de fils.

[274530-283840]
Sabula ka d'a kan, ale fa, ɛ, n ko o dara disɔngɔ de kan ka di olu Desekɔrɔ Kulubali mɔkɛ n'o ye Bitɔn ye, Segu.
Parce que son père a été le complément d'impôt pour donner à nous Déssékôrô Coulibaly notre grand-père Biton à Ségou.

[284950-292700]
Ɛ, ni o denkɛ ye ale, n'ale kɛra masa ye bi, a kɛra masa ye, o y'a dakan de ye nka ne Dese t'a dɔn ni foyi ye ni jɔn tɛ.
Eh, s'il est devenu roi aujourd'hui, c'est son destin, mais moi, Dessé ne le reconnaît en rien d'autre si ce n'est pas en esclave.

[294300-297200]
Haa, a ka Ɲumanfɔ-n-ɲɛna ko n ye kuma mɛ.
Ah, son Gnoumanfô Gnèna dit '' j'ai entendu vos propos''.

[298010-301580]
Ɲumanfɔ-n-ɲɛna fila y'i labɛn, u b'u kunda Segu kan.
Les deux Gnoumanfô Gnèna se sont préparés pour prendre la direction de Ségou.

[301900-304830]
U taamana sokɛw la f'u nana don Segu jamana kan.
Ils ont voyagé sur des étalons jusqu'à arriver dans le royaume de Ségou.

[304850-306710]
U bɛ don Segu don min, o y'a sɔrɔ su kora.
Il faisait déjà nuit le jour où ils sont rentrés à Ségou.

[307490-309250]
Ɲumanfɔ-n-ɲɛna fila taara a da.
Les deux Gnoumanfô Gnèna sont allés se coucher.

[309810-311400]
U ye su tɔ kɛ sunɔgɔ la.
Ils ont passé le reste de la nuit à dormir.

[311790-313620]
Dugu jɛra, ka tile tɔ kɛ sunɔgɔ la.
Le matin aussi, j'ai passé le reste de la journée à dormir.

[313800-319750]
Ni su kora, laadalako la Segu faama Mɔnzɔn, kɛlɛ Mɔnzɔn ni Makɔrɔ Mɔnzɔn, a ka baroba de be na bɔ.
Habituellement, une fois la nuit tombée, une grande scène de causerie est organisée chez le roi Monzon, Monzon le guerrier, Monzon le fils de Makôrô. De

[319950-324140]
N'a ka baro bɔra, a ka kɔɲɔmuso bɛ yen, o b'o wele ko Ɲeba.
Une fois la causerie organisée, il a une jeune épouse préférée qu'on appelle Niéba.

[324340-329530]
Ɔ, Ɲeba bɛ n'i sigi a kinibolo yanfa fɛ, o tuma tɔnjɔn minnu be yen, u bɛ sɔrɔ ka baro kɛ.
Eh, Niéba s'assoit à sa droite, alors les guerriers présents commencent la causerie.

[329600-331730]
Folikɛla minnu bɛ yen, u bɛ to ka fɔli kɛ.
Les musiciens font de la musique.

[331780-335510]
Kuma min ka di faama tulo ye o yɔrɔ la, o kuma de bɛ don a tulo la.
On dit au roi les propos qui lui plaisent.

[335680-339470]
Nka kuma min man di a tulo ye, a te kun mɔgɔ la ka o kuma don a tulo la.
Personne n'ose lui raconter les propos qu'il n'aime pas entendre.

[341240-346280]
Ɲumanfɔ-n-ɲèna fila dara ɲɔgɔn kan, u wulila, u nana faama ka baro la.
Les deux Gnoumanfô Gnèna se sont suivis pour venir participer à la causerie du roi.

[346400-347860]
Ɛ, faama y'u ɲininka...
Eh, le roi leur demanda...

[347890-350960]
A y'i kanto a yɛrɛ ka Ɲumanfɔ-n-ɲèna ma ni o ye ale ka jɔnkɛ ye.
Il s'adressa à son Gnoumanfô Gnèna qui est son esclave.

[351190-355700]
A ko ' ne ka Ɲumanfɔ-n-ɲèna, ne ye e ci Desekɔrɔ Kulubali ma, i ma taa n ka ci fɔ wa?
Il dit '' mon Gnoumanfô Gnèna, je t'ai envoyé transmettre une commission à Déssékôrô Coulibaly, l'as-tu fait ?

[356150-359360]
A ko, i ye n ci Desekɔrɔ Kulubali ma, ne taara i ka ci fɔ Dese ye kɛ.
Il déclare, tu m'as envoyé transmettre une commission à Déssékôrô Coulibaly, je l'ai fait.

[359410-360520]
A ko, i taara n ka ci fɔ Dese ye?
Il dit, as-tu transmis ma commission à Dessé?

[360530-361000]
Ko : awɔ.
Il dit : oui.

[361410-364130]
Ko nka Dese ye mun de fɔ i ye k'i ka na o fɔ ne ye?
Il dit, mais qu'est-ce que Dessé t'a dit de venir me transmettre ?

[364220-370520]
A ko Dese ye kuma min fɔ ne ye ko ne ka n'a fɔ i ye, ne ko a ma, n ko yali jɔn tɛ a yɛrɛ bolo yan wa?
Il dit, ce que Dessé m’a dit de te transmettre, je lui ai dit '' n'a-t-il pas d'esclave pour le faire ?

[370620-375870]
Ni jɔn bɛ a yɛrɛ bolo yan, a k'a ka ci kɔmasegin jaabi di a ka jɔnkɛ ma, o ka na o fɔ i ye.
S'il a un esclave, qu'il donne sa réponse à celui-ci pour te la transmettre.

[375960-381840]
O tuma, ne tɔgɔma dɔ tun b'a yɛrɛ fɛ yen ko Ɲumanfɔ-n-ɲɛna, a y'a ka ci jaabi di a yɛrɛ ka Ɲumanfɔ-n-ɲɛna ma.
Alors, j'avais un homonyme chez lui qui s'appelait Gnoumanfô Gnèna, il donna sa réponse à celui-ci.

[381860-384570]
O Ɲumanfɔ-n-ɲɛna nalen filɛ nin ye, a bɛna i ka ci jaabi d'i ma.
C'est ce Gnoumanfô qui est venu te donner la réponse à ta commission.

[386070-390640]
Karata masasi ka Ɲumanfɔ-n-ɲɛna, a y'i kanto Segu faama Mɔnzɔn ma.
Le Gnoumanfô Gnèna des Massassi du Kaarta a dit au roi Monzon de Ségou.

[390900-397850]
A ko Mɔnzɔn, ne matigi n'o ye Desekɔrɔ Kulubali ye, a ye n bila ko n ka na a fɔ i ye.
Il dit '' Monzon, mon maître qui est Dessékôrô Coulibaly m'a m'a ordonné de venir te dire.

[398310-408950]
Ko, ale tɛ e dɔn dɔwɛrɛ ye ni jɔn tɛ, sabula ka d'a kan ko e fa ye Ngolo ye, Ngolo dara disɔngɔ de kan ka na di olu mɔkɛ ma ni o ye Bitɔn Kulubali ye.
Il dit ne reconnaît en toi rien d'autre qu'un esclave parce que ton père qui est Ngolo a été envoyé comme complément d'impôt à notre grand-père Bitɔn Coulibaly.

[408990-412090]
Ɔ, o Bitɔn ye den min sɔrɔ, o ye e Mɔnzɔn de ye.
Et c'est toi Monzon le fils que ce Biton a eus.

[412420-414520]
Ko jɔn ka baara ye geseda de ye.
L'esclave ne sert qu'à tisser des fils.

[414910-417400]
Ale be jamana min kan, o ye Karata jamana de ye.
Le territoire sur lequel il est s'appelle le Kaarta.

[417480-418480]
Bamananw de bɛ yen.
Ce sont les Bambara qui y vivent.

[418720-420620]
Bamanan musow ka tafe surunyalen don.
Le pagne des femmes Bambara est écourtée.

[420670-430080]
O tuma, ni jɔn ka baara ye geseda ye, ko i k'i labɛn, i ka bɔ Segu, i ka taa, ale bɛ kɔɔri parata k'a caya, ka fale munu k'a caya.
Alors, si le travail de l'esclave est le tissage, alors prépare-toi, sors de Segu, viens, il fera beaucoup de fils de coton.

[430140-436820]
I ka o di ale ma min b'a to ale bɛ se ka tafe dilan ka di a ka bamanan musow ma min na ko jɔn ka baara ye geseda de ye.
Que tu lui donnes cela pour qu'il fabrique du pagne pour les femmes bambara parce que le travail d'un esclave, c'est le tissage de fils.

[436930-442630]
Ne matigi ye min fɔ n ye n'o ye Desekɔrɔ Kulubali ye; Mɔnzɔn ko ka na o kumakan fɔ i ye, nin don.
C'est cela que m'a dit mon maitre Dessékôrô Coulibaly de te transmettre à toi Monzon.

[442670-443240]
Uhun.
Hun.

[445580-450220]
Mɔnzɔn y'i kanto Karatakaw ka Ɲumanfɔ-n-ɲɛna ma, ''a ko gasi ma i sɔrɔ''.
Monzon dit au Gnoumanfô Gnèna de Kaarta '' tu n'as rien fait de grave''.

[450320-455520]
I bilala k'i ka ci min fɔ, i nana ci in fɔ wa i ye ci in lase a lasecogo la wa ci in diyara n ye.
La commission qu'on t'a chargé de transmettre, tu l'as bien transmis et je l'ai bien entendu.

[455570-456030]
Uhun.
Uhun.

[456560-457470]
A ko ci diyara i ye?
Tu as bien entendu?

[457470-458470]
Ko ɔhɔn ci diyara n ye.
Oui, j'ai bien entendu.

[458740-469400]
Ko nka n b'i fana ci, i ka taa a fɔ Desekɔrɔ Kulubali ye, ko ne ko a ye cikan min don i da i ka n'a fɔ n ye, k'i ma bin ni ci in ye dɛ, i ye ci in bɛɛ fɔ n ye, n y'a bɛɛ lamɛ fɔ ka taa a se a kɛnfɛn dan na.
Que, mais je te commissionne pour aller transmettre à Dessékôrô Coulibaly '' le message qu'il t'a chargé de me transmettre, tu ne t'es pas limité en cours de chemin, tu m'as transmis tout le message et je l'ai très bien entendu.

[469450-469860]
Naamu.
Oui.

[469860-471220]
Ko ci in diyara n ye kosɛbɛ.
J'ai bien entendu le message.

[471430-476510]
Ko ne ko, '' a k'a fɔ a muso ye u ka kɔɔri parata k'a caya, u ka gese da k'a caya.
Que de dire à ses femmes de filer du coton en abondance, des fils en abondance.

[476640-481340]
Ko bamanankɛ, ne bɛ bɔ Segu yan wa n bɛ taa ka taa gese da Karata jamana kan.
Qu'au Bambara, que moi, je quitte Ségou pour aller tisser des fils au Kaarta.

[481430-485380]
Ni ne bɛ taa ne taakan tɛ dogo, ni n bɛ bɔ yen don min fana n nakan tɛ dogo. 
En partant, on le sentira et en retournant aussi, on le sentira.

[485400-485980]
Naamu.
Oui.

[486640-490820]
Karatakaw ka Ɲumanfɔ-n-ɲɛna, a ni kuma taara ka taa a fɔ Desekɔrɔ Kulubali ye.
Le Gnoumanfô Gnèna du Kaarta est parti transmettre le message à Dessékôrô Coulibaly.

[491920-495130]
Kuma taalen fɔ Dese ye, Dese ko a y'a mɛ.
Le message transmis à dessé, il dit qu'il a entendu.

[495410-505050]
O donnin kama, o y'a sɔrɔ kɛlɛmasa, ni i ye kɛlɛ boloda, i b'i jigi da i yɛrɛ ka o don dɔnnibagaw de kan minnu bɛ turabu dɔn.
En ce temps, en tant que roi, pour préparer une guerre, tu mets ton espoir sur tes charlatans qui maîtrisent la géomancie.

[505300-511130]
Dɔnnibagaw minnu ye morikamalenw ye, dɔnnibagaw minnu bɛ bɛlɛ dɔn, dɔnnibagaw minnu bɛ gɔ dɔn.
Des charlatans fort en maraboutage, des charlatans en signe de cailloux, des charlatans qui maîtrisent le Gôn.

[511280-516880]
Ɛ, Segu faama Mɔnzɔn ma fila kɛ koyi, a ye ci bila a ka dɔnnibaga bɛɛ lajɛlen ma k'u ka na, ka kafo a la.
Eh, Le roi Monzon de Ségou fit appel à tous ses savants pour qu'ils se rassemblent autour de lui.

[517760-521460]
Dɔnnibagaw nana kafo a la, a y'i kanto u ma k'ale bɛ fɛ ka taa Karata jamana bon.
Quand les savants se sont rassemblés autour de lui, il leur annonce qu'il souhaite envahir le Kaarta.

[521530-523940]
A mago bɛ Desekɔrɔ Kulubali, ka se ka Dese minɛ.
Il a besoin de capturer Dessékôrô Coulibaly.

[524170-528680]
U k'a lajɛ n'a sɔrɔla Karata bonni ni a ka di ale la, ale k'o dɔn kasɔrɔ a ma wuli.
Qu'ils consultent les esprits si l'envahissement du Kaarta est faisable avant qu'il ne l'entame

[528720-532760]
Ni Karata bonni man di ale la, ale k'o dɔn kasɔrɔ a ma wuli.
Si l'envahissement du Kaarta n'est pas faisable, qu'il le sache avant de l'entamer.

[533230-535030]
Lajɛlikɛlaw ko: gasi min sɔrɔ.
Les devins lui disent qu'il n'y a rien de grave à cela.

[535420-536420]
Olu ye lajɛli kɛ.
Ils ont consulté les esprits.

[536830-545790]
O tilala lajɛli la, u nana jaabi di faama Mɔnzɔn ma, u ko a ma ko Karata taa ka di i la, i ɲuman bɛ taa wa Karata taa ka di i la wa e ɲuman bɛ segin, gasi fyi tɛ i la, an ma baasi foyi ye a la.
Après la consultation, ils sont venus donner la réponse au roi Monzon, ils lui dirent que le voyage sur le Kaarta sera une réussite, tu iras saint et tu retourneras sauf, il n'y a rien de grave.

[546990-548900]
Faama Mɔnzɔn ko, n ye kuma mɛ.
Le roi Monzon dit: j'ai bien entendu.

[550210-554690]
Faama Mɔnzɔn y'i miiri, dugu dɔ bɛ yen ko Saro.
Le roi Monzon réfléchit à un village qu'on appelle Charo.

[555260-559570]
O Saro, dɔ tun bɛ ye, masakɛ de tun don, a tun bɛ se kɛlɛ la kojugu.
Il y avait un roi à Charo qui savait très bien faire la guerre.

[560210-562280]
U tun b'a wele ko Saro Saliku.
On l'appelait Charo Salikou.

[562950-564540]
A jamu ko Tarawele.
Son nom était Traoré.

[565350-572920]
Faama Mɔnzɔn ye ci bila ka taa a fɔ Saro Saliku ye, ko a k'a labɛn ka na k'ale mago bɛ a la, kuma dɔ b'a fɛ, a bɛ na a ɲɛfɔ a ɲɛna.
Le roi Monzon envoie un message à Charo Salikou pour qu'il vienne, il a quelque chose à lui dire.

[573910-580280]
Saro Saliku y'i labɛn, a bɔra Segu, Segu ni Charo bɛ bɛn kilo kɛmɛ ni bi wolonwula ma.
Charo Salikou s'est préparé pour quitter Ségou, la distance entre Charo et Ségou fait cent quatre-vingt-sept kilomètres.

[580670-586870]
A yɛlɛnna a ka sokɛ kan, a natɔla, dugu dɔ bɛ yen ko Nɔnɔnkɔ, su kora a la yennɔ, a sira yen.
Il est monté sur son étalon, en venant, il a passé la nuit dans un village qu'on appelle Nônonkô, il y passa la nuit.

[587420-591390]
O donnin kama, yen jamanatigi, a tɔgɔ de tun ye ko Nɔnɔnkɔ Basa.
En ce temps, le roi de cette localité s'appelait Nônonkô Bassa.

[591410-593090]
O jamu tun ye ko Danbɛlɛ
Son nom était Dembélé.

[593400-594930]
A sira Nɔnɔnkɔ Basa fɛ yen.
Il a passé la nuit chez Nônonkô Bassa.

[595110-601020]
Nɔnɔnkɔ Basa, Saro Salimu hasidiyaba de tun bɛ a la sabula kɛlɛmasa fila ko man di ɲɔgɔn ye.
Nônonkô Bassa était très jaloux de Charo Salimou parce que deux chefs de guerre ne s'apprécient pas mutuellement.

[601100-606420]
E ye kɛlɛmasa ye, ne fana ye kɛlɛmasa ye, n b'a ɲinin de ka e ka maaya ban pewu.
Toi, chef de guerre, moi chef de guerre, je ferai tout pour t'anéantir.

[606550-609500]
Ni n ma se k'a ɲɛsɔrɔ kɛnɛ kan, n b'a lajɛ dibi la.
Si je n'arrive pas à le faire de façon flagrante, je le ferai en catimini.

[609590-615310]
Ni n ma se k'a ɲɛsɔrɔ dibi la, ni n ye waati sɔrɔ, waati min b'a to n bɛ fɛrɛ i ma, n bɛ dabali kɛ i la min b'a to i be sa.
Si je n'arrive pas à le faire en catimini, je cherche un moment propice pour te jeter un sort mortel.

[615320-616320]
N'i sara i tɔgɔ bɛ tunu.
Si tu meurs, on oubliera ton nom.

[616600-618770]
E be ne ni tɔgɔ min cɛ, ne b'o sebaya sɔrɔ
La popularité qui était tienne me reviendra.

