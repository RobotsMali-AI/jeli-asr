[0-760]
Lafiya t'o kɔnɔ.
Il n'y a pas de paix en cela.

[1390-4740]
Ɔ, ni e ma lafiya, e cɛ ma lafiya, i denw bɛ lafiya cogo di?
Eh si toi tu n'es pas en paix, ton époux n'est pas en paix, comment tes enfants pourront l'être?

[5890-8500]
Denw ka lafiya, a bɛ ba de bolo.
La paix des enfants est entre les maints de la mère.

[8530-10440]
Denw ka tɔɔrɔ, a be ba de bolo.
La souffrance des enfant est entre les mains de la mère.

[10460-15840]
An ka jija an ka kɛ denbatigi ɲuman ye min b'a to an denw bɛ lafiya.
Faisons tout pour être de vertueuses mères pour que nos enfants  puissent avoir la paix.

[16680-18230]
An denw bɛ lafiya min kɔnɔ.
Pour que nos e,fants puissent vivre en paix.

[18390-20200]
An yɛrɛ bɛ se ka lafiya min kɔnɔ.
Pour que nous puissions vivre en paix nous aussi.

[20530-22350]
An ka kɛ o furumuso ye.
Soyons ces genres d'épouses.

[22460-27140]
Furumuso ɲuman, furumuso sabalilen, furumuso min bɛ se ka bɛn sabati.
Une épouse vertueuse, une épouse patiente, une épouse qui peut amener de l'entente.

[27330-34350]
Wa furumuso o furumuso bɛ yen, ko dukɔnɔkuma fɛn o fɛn bɛ fɔ, ko n'i cɛ nana k'i b'a tulojukɔrɔkuma fɔ a ye, i cɛ ni mɔgɔ tɛ bɛn.
Tpoute épouse qui se permet de raconter à son époux tout ce qui se passe dans la famille, ton époux ne s'entendra avec personne.

[37120-43300]
Ko dɔw be kɛ so kɔnɔ, e b'a sɔrɔ, muso dɔ bɛ so kɔnɔ, so yɛrɛ gindo, a kelen de b'a bɛɛ dɔn.
Certaines choses se passent dans la famille, il y'a une femme, c'est elle qui connait tous les secrets de la famille.

[44530-49915]
Mɛ, e min ye muso ye, o de la bɛ fɔ i ma ko i ka se i da la.
Mais, toi l'épouse, on te demande d'être discrète.

[50930-54930]
E min ye muso ye, i de ka kan ka gindo datugu.
C'est toi l'épouse qui doit doit couvrir ce secret.

[55100-56100]
K'a dasɔgɔ...
La fermer...

[56670-58430]
K'a kilé siri i kun.
La fermer et garder bien la clé.

[59350-60890]
A gindo dasɔgɔli ye mun ye?
Comment garder le secret?

[61200-64290]
E ɲɛ b'a ye, e da t'a kuma fɔ.
Tu vois la scène mais tu n'en parles pas.

[64490-70906]
Gindo tigi b'a dɔn, e b'a dɔn mɛ a fɔli bɛnnen tɛ e da, e min ye so furumuso ye.
L'auteur du secret le sait, toi tu le sais mais n'est pas sensée dl dévoiler en tant qu'épouse. 

[71840-74390]
Nka sisan anw furumusow dɛsɛra o de la.
mais nous les épouses sommes incapables de faire ça maintenant.

[74910-78070]
N'an ye fɛn o fɛn ye, an ko k'anw ko fɔ.
Nous voulons dire tout ce que l'on voit.

[78410-83700]
N'an ye fɛn o fɛn ye, an cɛw bɛ diyaɲɛ min jira an na, an ko k'an k'a fɔ n'an ka fɔcogo ye.
Tout ce que nous voyons, à cause de l'amour que nous portent nos époux, nous voulons les dévoiler en notre manière.

[83720-86220]
Fɔcogo jugu b'o la, fɔcogo ɲuman b'o la.
Il y'a une mauvaise manière et un bonne manière de le dire.

[86360-88150]
O tɛ musoya tabiya ye o.
Ce n'est pas une bonne habitude en tant que femme.

[88660-90610]
E k'an kɛ gindomarala de ye. 
Tu dois être une gadienne de secret.

[90700-95280]
An ka se an da la, an ka se an sen fila la, an ka se an kɛwale la.
Maitrisons nos nos bouches, nos pieds deux pieds, nos actions.

[98310-99780]
An da n'an  kɛwale.
Nos paroles et nos actions.

[100670-102960]
O tɛ foyi ye f'i ka fɛn dɔ ye...
Ce n'est rien sauf que tu vois...

[103440-108160]
Fɛn min yeli, Ala y'a latigɛ i ma mɛ a fɔli Ala m'a latigɛ i ma.
Quelque chose que Dieu t'a permis de voir mais pas de la dévoiler.

[110050-111910]
I ka se k' ɲuman kɛ.
Que tu puisses bien faire cela.

[112560-114010]
Furumuso ɲuman.
L'épouse vertueuse.

[115080-121247]
Furumuso minnu, anw minnu ye jitalaw ye, an minnu y'a tobilikɛlaw ye, an minnu y'a finikolaw ye.
Des épouses, nous qui sommes porteuses d'eau, cuisinières, des lessiveuses.

[122390-127540]
An tɔɔrɔ ye anw de ta ye dɛ mɛ a tɔnɔ dunbaga, o ye anw de ye.
C'est nous qui souffrons mais nous les bénéficiaires.

[127810-135440]
Den o den bɛ yen, n'a ye wa kelen di a fa ma, i b'a sɔrɔ a y'a ba ta kɛ wa tan ye.
Tout enfant qui donne cinq mille à son père donnera cinquante mille à sa mère.

[137950-141440]
An ka sisan denmisɛnninw ka ladamu tiɲɛna munna?
Pourquoi l'éducation de nos enfants actuels est gatée?

[141550-144690]
An te baro k'u fɛ, an te sigi ka kuma u fɛ.
Nous ne discutons pas avec eux, ne causons pas avec eux.

[145120-147190]
Den bɛ yaala, ba yɛrɛ bɛ yaala.
L'enfant se promène, la mère aussi se promène.

[147600-148600]
Du dilannen bɛ min?
Comment la famiile pourra-t-elle être construite?

[150080-153460]
E min ka kan ka to so kɔnɔ ka den na wagati dɔn.
Toi qui dois rester à la maison pour savoir l'heure d'arrivée de l'enfant.

[153830-156480]
Nin nana nin wagati ka bɔ kalanyɔrɔ bi.
Un tel est venu de l'école à cette heure aujourd'hui.

[156790-159730]
Sini i b'a jateminɛ, kalan bɛ jigin wagati min.
Demain tu remarqueras l'heure de la descente d'école.

[160070-161560]
Nin nana o wagati.
Celui-là est venu à cette heure.

[161870-163730]
Ɛɛ, ni e tɛ so, i b'o dɔn cogo di?
Eh, comment le sauras-tu si tu n'est pas à la maison?

[165370-168540]
E min ye muso ye, e de k'an k'o dɔn dɛ.
C'est toi la femme qui doit savoir cela.

[170420-176180]
E de k'an k'o ɲinin k'o dɔn yaasa i ka se ka ladamu sɔrɔ i ka so kɔnɔ.
C'est toi qui dois chercher à savoir cela pour pour donner une bonne éducation à la famille.

[176720-179680]
Né denw don wagati ye nin ye, ne denw bɔ wagati ye nin ye.
Ceci est l'heure d'entrée de mes enfants, cela est l'heure de sortie de mes enfants.

[179860-181390]
Wagati de b'u denw na...
Leurs enfants ont des moments...

[181490-187340]
N bɛ segin n kɔ dɔɔni, n ka kuma la, n y'a fɔ n ko denw fa, denw, u fa, ba de k'an k'u lasiran.
Je reviens un peu en arrière, dans mes propos, j'ai dit: c'est la mère qui doit faire de sort que les enfants aient peur de leur père.

[188930-191110]
Ba de k'an  ka den lasiran a fa ɲɛ.
C'est la mère qui doit de sorte que l'enfant ait peur de son père.

[191270-196700]
E de bɛ den weele k'a lasigi, e filɛ nin ko min na, n'i fa y'a dɔn ne ka furu b'a da fɛ dɛ.
C'est toi qui appelle l'enfant et le dis '' si ton père apprend ce que tu es en train de faire, cela risquera de briser mon foyer''.

[196720-198960]
N'i fa y'a dɔn, a bɛ nin kɛ e ni ne bɛɛ la.
Si ton père l'a su, il fera telle chose à toi ainsi qu'à moi.

[199050-202490]
N'i y'o kɛ den o den na, a tɛ segin o kelen kan.
A tout enfant que tu feras ceci n'osera pas le refaire.

[203520-209670]
Nlka an b'a jira bi an denw na, k'a fɔ an denw ɲɛ na '' ni fa y'a dɔn, ko te bɔ a la''.
Mais nous, nous montrons à nos enfants que '' ton père ne fera rien s'il est au courant''.

[209750-211980]
N'a kɛra i fa ɲɛ na, ko te bɔ la.
Si c'est fait devant ton père, il ne fera rien de grave.

[212470-214470]
O tɛ furu bonya tabiya dɔ ye.
Ce n'est pas un caractère de respect du mariage.

[215180-216890]
O tɛ furu taabolo dɔ ye.
Ce n'est pas une règle du mariage.

[220480-225340]
Furu ɲininnen don anw fɛ cogo min ani lawale an baw y'a kɛ cogo min...
Ce qui nous est demandé dans le mariage et celui de nos mères dans le passé...

[225850-228570]
Furancɛ jan de bɛ olu ni anw cɛ.
Il y'a une très grande différence entre elles et nous.

[228650-230690]
Ne kan tɛ n kɔrɔw ma dɛ.
Je ne parle pas de mes ainées.

[230740-231740]
N kan tɛ n baw ma.
Je ne parle pas de mes mères.

[231790-233510]
Ne ko n dɔgɔninw ani n denw.
Je parle à mes soeurs et mes filles.

[234970-237190]
N dɔgɔninw ni n denw de fana bɛ yen.
Il y'a mes petites soeurs et mes filles qui sont là.

[237220-240650]
Sisan, n ka ladilikan, n y'a fɔ olu de ye.
Maintenant, mes conseils sont destinés à elles.

[240710-244640]
Olu ka se ka faamuyali sɔrɔ ladilikan in kɔnɔ...
Qu'elles puissent comprendre ce conseil...

[244710-248480]
Olu ka se ka u ka tata sɔrɔ o ladilikan in kɔnɔ...
Qu'elles puissent retenir quelque chose de ces conseils...

[248530-251700]
K'a fɔ: ko muso k'an ka sɔn furu de ma.
Dire que la femme doit accepter le mariage.

[251830-255340]
E m'a ye kunkoliyɔrɔ u b'a fɔ i ye... u bɛ jikalan k'i sen kan.
Ne vois-tu pas qu'au moment des rituels de lavage de la tête, on te dit... on verse de l'eau chaude sur ton pieds.

[255390-259350]
Jikalan ni jisuman, u b'o de sogin k'o k'i sen kan.
On mélange de l'eau chaude et de l'eau froide pour verser sur ton pieds.

[259380-264510]
O jikalan ni jisuma in soginni, u bɛ jikalan de soli fɔlɔ ka jisuma k'a kan.
Ce mélange d'eau chaude et d'eau froide, on prend d'abord de l'eau chaude et on ajoute de l'eau froide.

[264550-267720]
A bɛ kɛ ji...a man kalan kojugu a sumanen tɛ.
ça devient de l'eau tiède.

[267760-269370]
O bɛ kuma furu de kan.
Cela parle du mariage.

[269620-276310]
O bɛ kuma furu kan ni mun ye, a bɛ fɔ ko don dɔ furu ka di, don dɔ furu man di.
En quoi cela parle du mariage; on dit tantôt le mariage est doux tantôt il ne l'est pas.

[276460-278180]
Don dɔ a man di ye mun ye?
En quoi il n'est pas doux souvent?

[278390-282800]
Ni ko mɔgɔ o mɔgɔ ma ko '' na an ka sigi, i ko na an ka kɛlɛ''.
Quand tu dis à une personne '' viens te joindre à moi, tu as dit aussi te disputer avec moi''.

[282850-289410]
Ni ko mɔgɔ o mɔgɔ ma ko '' na an ka sigi, i ko na an ka diya'', nka kɛlɛ ka kɛ furufuru a tɛ ban.
Quand tu dis à une personne '' viens te joindre à moi, tu as dit aussi te réjouir avec moi mais un malentendu interminable.

[289470-292797]
Don o don aw bɛ kɛlɛ la.
Vous vous disputez chaque jour.

[292860-295110]
Hali n'a kɛra don kelen ye diya tɛ na a kɔnɔ.
Ne serait ce qu'un seul jour vous allez vous entendre.

[296100-301040]
Kunkoliyɔrɔ, o jikalan n'o jisuma, a b'o de kofɔ.
L'eau chaude et l'eau froide lors du rituel de lavage de la tête parle de cela.

[302480-305330]
A b'o de kofɔ, a ka belebeleba bɛ o de kan.
C'est de cela que ça parle en grosso modo.

[306110-308660]
Cɛ dɔw bɛ bɔ kɛnɛma dɔrɔn u bɛ sin ka na, ka na u kɛ u muso kan;
Il y'a des hommes qui rentrent seulement , se mettent à frapper leur femme.

[308740-313390]
U ni e tɛ koyi, min kɛra u la kɛnɛma kɛ, u ni o de don.
Ce n'est pas toi le problème mais plutôt ce qui s'est passé dehors.

[313510-320740]
Mɛ e muso min ye muso ye, k'e ye furumuso juman ye, e de ka kan ka sabali k'o kɔnɔ.
Mais toi en tant qu' épouse vertueuse, tu dois patienter sur ça.

[321460-325290]
A bɔra ka na, a nana a kɛ e kan kun min na, e de b'o ɲinin, o yɔrɔ la e t'o ye o.
Il est venu s'abattre sur toi et si tu cherches à savoir la cause en ce moment tu ne le sauras pas.

[325950-328850]
Dɔw bɛ na dɔrɔ u ni kumakan jugu bɛ don u ka so kɔnɔ.
D'autres rentrent à la maison avec des incongruités à la maison.

[328880-331540]
Dɔw bɛ na dɔrɔn... cɛ bɛɛ n'i tabiya don.
D'autres viennent seulement... chaque homme a ses manières.

[332180-334150]
U bɛ don u ka so kɔnɔ k'a sɔrɔ u ni e tɛ dɛ.
Ils entrent dans leur maispn, ce n'est pas surtout avec toi qu'ils sont en dispute.

[334480-335480]
E ma fɛn k'u la dɛ.
Tu ne leur as rien fait.

[335590-339330]
Kɛnɛmala la, min kɛra, o de ma diya u ye.
C'est ce qui s'est passé dehors qui leur a déplu.

[339360-340900]
Min kɛra, o de ma bɛn u ma.
Ce qui s'est passé leu a déplu.

[341030-350630]
Ɔ, e min ye muso ye so kɔnɔ, k'e min ye furumuso, e de bɛ sabali, k'a nɛgɛn k'o ɲinin k'o ɲɛdɔn k'a nɛgɛn k'a hakilisigi n'o kuma ye.
Eh toi, en tant qu'épouse, tu dois être patiente, tu dois le chérir, chercher à savoir la cause pour le consoler avec des mots.

[351270-356780]
I m'a ye u b'a fɔ ko cɛ o cɛ, k'a lafiyayɔrɔ ye a muso ka so ye wa.
N'est-ce pas qu'on dit que le lieu de repos de chaque homme est chez sa femme.

[356850-359430]
O y'a sɔrɔ muso naani bɛ cɛ bolo.
Un homme peut avoir quatre épouses.

[361710-364330]
Muso naani de dagalen don anw fɛ yen.
C'est quatre femme qui est permis chez nous.

[364360-366800]
Nka muso naani in, a bɛɛ n'a sigikun don.
Mais ces quatre femmes ont toutes leur raison d'y être.

[367980-373300]
Muso dɔw bɛ yen, cɛ b'a fɛ, nin ye oden o den wolo ne ye, a den bɛɛ ka ɲi.
Il y'a des femmes, l'homme les aime '' touts les enfants qu'elle m'a fait sont bons.

[373600-378020]
Nin muso in, ne bɛ nin fɛ, ne yɛrɛ de, an bɛ n bonya.
Ceete femme je l'aime parce qu'elle me respecte.

[378640-381930]
Nin muso in, ne bɛ nin fɛ, a bɛ n ba de bonya.
Cette femme, je l'aime parce qu'elle respecte ma mère.

[382170-385220]
Nin muso in, ne bɛ nin fɛ, a bɛ n ka balimaya de fɛ.
Cette femme, je j'aime parce qu'elle aime mes frères et soeurs.

[385460-389210]
Ɔ, nin muso in, ne ka ko bɛɛ fana kunnen don nin muso in de la.
Eh, cette femme, elle supporte tous mes caprices.

[389440-393600]
Muso o muso bɛ yen, k'a bɛ cɛ kun, a bɛɛ sigilen don ka da kun dɔ de kan.
Pour chaque femme qu'un homme épouse, une raison.

[394460-398280]
Ne sigilen don ka da kun min kan, ne ni n sigikun et n'i sigikun.
La raison pour la quelle moi je suis mariée, j'ai mes raisons tu as les tiennes.

[399320-400540]
Bɛɛ n'i sigikun don.
A chacune ses raisons de se marier.

[400920-409480]
I bɛ muso dɔw ye, u bɛ diɲɛlatigɛ ko bɛɛ kɛ, du bɛɛ bɛ kuma cɛ fɛ, ko ni t'i ka muso ye, mɛ cɛ b'a fɔ n tɛ fara a la, mɛ a bɛ cɛ ni fɛn min cɛ, cɛ ni Ala cɛ cɛ yɛrɛ de b'o dɔn.
Il y'a certaines femmes, elles font tout genre de bêtise, toute la famille parle à l'homme en lui disant que celle là n'est pas faite pour toi, l'homme refuse de la libérer, c'est Dieu et l'homme qui sait combien elle compte pour celui-ci.

[411460-414880]
N'i ma kɛ ɲuman ye, e t'o sɔrɔ dɛ.
Si tu n'es pas vertueuse, tu ne pourras pas atteindre ce statut.

[415740-417430]
F'i ka kɛ furumuso ɲuman ye.
Il faut que tu sois une épouse vertueuse.

[417930-423280]
Diɲɛlatigɛ, fɛn fila don, karisa e ka di ne ye, karisa e man di ne ye.
La vie c'est deux choses: un tel je taime, un tel je t'aime pas.

[423950-425220]
Diyaɲɛ in kɔnɔ, fɛn bɛɛ b'a la.
Il y'a tout dans cet amour.

[425230-427050]
Mɔgɔ o mɔgɔ ka d'i ye, i tɛ jogo jugu dɔn o la.
LA personne que tu aimes n'a pas de defaut à tes yeux.

[427500-431150]
Wa mɔgɔ o mɔgɔ man di i ye, i t'o ka ɲuman dɔn.
Et la personne que tu n'aimes pas a toujours du defaut à tes yeux.

[431880-436841]
I tɛ mɔgɔ o mɔgɔ fɛ, hali ni o ye ɲuman kɛ i ye, i t'o dɔn;
Toute personne que tu déteste, même si elle te fait du bien tu ne le reconnaitras pas.

[437250-444710]
E m'a ye, n'i taara sisan tribunal yɛrɛ la, i b'an furuw ye u bɛ sa hali sakun ɲanama t'u la.
N'est-ce pas que quand tu te rends dans nos tribunaux maintenant, tu vois des divorces qui n'ont aucune raison valable.

[446830-448510]
A dusukasi bonyara musow ma.
Le mécontentement est de trop pour les femmes.

[448680-453440]
An kɛra ko kuntankɛlaw ye, an t'an donyɔrɔ dɔn tuguni, an t'an bɔyɔrɔ dɔn tuguni.
Nous sommes devenus des malfaiteurs, nous ne savons pas où rentrer, où sortir.

[454290-458040]
I b'a ye manamanakow, i b'u musow k'o de ye.
Des futilités, c'est comme ça tu vois leurs femmes.

[458080-463610]
Ne tun bɛ taa tribunal la, n bɛ taa n sigi, u bɛɛ furusa... n b'a lajɛ. 
Je partais au tribunal, regarder les scènes de divorce.

[464080-466670]
N bɛ se ka tile kelen kɛ n bɛ taa n sigi, n bɛ taa...
Je pouvais prendre une journée pour assister à cela.

[469910-472110]
N bɛ taa, n bɛ taa a lajɛ.
Je vais pour y assister.

[486670-488210]
A sera o cinquante huit.
C'est arrivé, cinquante huite.

[489200-492270]
A tɔ tora deux minutes de ye...
ça reste deux minutes...

[501370-507360]
................... i bɛ se k'a kuncɛ nin yɔrɔ la.
...........inaudible

[507440-508440]
Uhun.
Ok.

[509560-511140]
N bɛ foli kɛ...
Je salue...

[511280-513130]
Ŋunun tɛ san sɔrɔ ni juru tɛ.
La ruche ne peut pas atteindre le sommet sans la corde.

[513940-518370]
Minnu sababu y'an sigi yan, diɲɛ yɛrɛ ye sababu ye.
Ceux qui nous ont permis d'être là, la vie est une grâce.

[518410-519820]
Diɲɛ ye kosɔn ye.
La vie est une condition.

[519920-523700]
Sababu tɛ ko o ko la, e tɛ ko duman ye.
Une affaire sans grâce n'est pas bonne.

[524180-536840]
Don n'a nataw, lasigili wɛrɛ, musoya gindo wɛrɛw bɛ n bolo n bɛna minnu fana da ne ni n lajɛli jɛkulu tulokan, u bɛ se ka minnu ye, ne ni n ka denmisɛnya dɔnniya.
Dans les jours à venir, lors d'autres assises, j'ai d'autres secrets de femmes que je raconterai au public pour qu'il puisse voir la petite connaissance que j'aie malgré mon jeune âge.

[537000-540210]
Ko fɛn bɛɛ b'a den wolo, kuma b'a de ba wolo.
On dit: toute chose engendre son enfant mais la parole engendre sa mère.

[540430-544460]
Ala kana kuma ba don ne ni n lamɛnbagaw si da kɔnɔ!
Que Dieu épargne mon public et moi des conséquences que peut engendrer la parole!

[544670-553110]
K'a fɔ n y'o duwawu kɛ n ye, minnu kɛra sababu ye k'an sigi, n bɛ foli k'u ye, ka walejumandɔn kɛ.
Après cette bénédiction, je salue et je rends grâce à ceux qui nous ont permis d'être là.

[553350-554690]
Diɲɛ yɛrɛ ye sababu ye.
La vie même est une grâce.

[555150-560470]
Ka nin ko in, ɔ, k'u fo, Tubabula ani Farafinna.
Saluer ceux d'Europe et d'Afrique qui ont permis la réalisation de cette activité.

[560780-565800]
Farajɛla ani Farafinna, minnu tulo b'an na ani minnu ɲɛ b'an na.
Ceux qui nous entendent et qui nous voient à travers l'Europe et l'Afrique.

[565820-570790]
I kɛra diɲɛ fan o fan, ka foli kɛ bɛɛ lajɛlen ye, ka barikada kɛ bɛɛ ye.
Partout où tu te trouves, saluer et rendre grâce à tous.

[571030-576680]
Komi ne ye denmisɛnnin ye, ne ma kɔrɔbaya, ne baw bɛ yen, n kɔrɔw bɛ yen.
Comme moi je suis jeune, j'ai pas encore grandi, mes mères sont là, mes ainées sont là.

[576730-581820]
Ɔ, n ka ladilikan, a tun bɛ n dɔgɔninw ani n denw de kan.
Eh, mes conseils étaient destinés à mes soeurs et à mes enfants.

[581900-589830]
N bɛ se ka don mɔgo min gasi la, n y'a ɲinin o fɛ, ni n donna min gasi la o ka ne to kumadɔnbaliya ye.
Celui que je peux heurter, je demande à celui que j'ai heurté par propos de m'excuser à cause de mon inexpérience.

[589910-593670]
Ko ne tɛ kuma de dɔn, kumadɔnbaliya de y'a se n ma.
Je suis inexpérimenté dans l'art de parler, c'est pour cela.

