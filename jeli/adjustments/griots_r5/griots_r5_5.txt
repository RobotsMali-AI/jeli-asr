[31-4031]
Bilakorow bɛ na, an bɛ kalaw fara ɲɔgɔn kan k'u da.
Les gamins viennent, on rassemble les bâtonnets.

[4093-7187]
NI bilakorow nana, an b'a fɔ u ye u ka don kala ninnu na.
Quand les gamins viennent, on leur dit d'entrer parmi les bâtonnets.

[7312-13906]
Ka kalaw woloma, n'u bolo ye maa kelenmin ka kala ta, an b'oo bila kala tɔw la.
Ils vont choisir parmi les bâtonnets, le bâtonnet qu'il va choisir sera mis parmi les autres bâtonnets.

[13968-18093]
Ntɛnɛn wɛrɛ, an be tila k'a kala kelen ninnu ɲaami k'a da.
Un autre lundi, on mélange encore les mêmes bâtonnets.

[18187-26531]
An bɛ muso kɔnɔma dɔ weele ka na, n'a ka kala talen ni bilakoroninw ka kala talen kɛra kelen ye, 
Quand celle-ci choisit le même bâtonnet que les gamins.

[26687-31187]
An be tila k'a ɲagami, o ntɛnɛ kunɲɔgɔn, an bɛ bolokodenw weele.
On mélange encore, lundi prochain, on appelle les nouveaux circoncis.

[31281-36375]
N'olu fana nana, n'o maa saba bɛɛ bolo bɛnna ni maa min ka kala ye, Ala y'an tigiya di o ma.
Si toutes ces trois personnes choisissent le même bâtonnet, Dieu le propriétaire de ce bâtonnet notre chef.

[36500-42343]
Bɛn de kɛra nin kan.
On s'est mis d'accord sur ça.

[42437-45562]
Ntɛnɛn nana se.
Le lundi est arrivé.

[45625-47968]
U nana kalaw fara ɲɔgɔn kan.
Ils ont collecté les bâtonnets.

[48031-53250]
U ko ko Mamari Kulubali bɛ yan, dunan tɛ bilen, a kɛra dugulen ye.
Ils ont dit que Mamary Kulubali est là, il n'est plus étranger, il est autochtone maintenant.

[53375-56093]
AN k'a weele a fana ka na n'a ka kala ye.
Disons lui d'amener con bâtonnet.

[56125-60562]
U ye Mamari ka kala fara kalaw kan.
Ils ont ajouté le bâtonnet de Mamary aux bâtonnets.

[60625-64718]
I b'i ka kala taamasiyɛn a kana na ɲagami kala tɔw cɛla.
On met une marque sur son bâtonnet afin qu'il ne soit pas mélangé parmi les autres.

[64781-70281]
Mamari ka kala nana fara yɛrɛwolokala kan.
On a ajouté le bâtonnet de Mamary aux bâtonnets légitimes.

[70375-72093]
Ka kalaw da.
poser les bâtonnets.

[72218-73812]
Bolokodenw bɛka tɛmɛ.
Les nouveaux circoncis sont en train de passer.

[73875-78343]
U bɛ dɔnkili dɔ da ko : A' ye bɔ an ɲɛ ɲamaw bɔ an ɲɛ, a' ye bɔ an ɲɛ ɲamaw bɔ an ɲɛ.
Ils chantent une chanson.

[78437-80843]
Cɛkɔrɔbaw ko a' ye nin bila ye bolokodenw,nin ye dɔnkilikɔrɔba ye.
Les vieux ont dit : laissez ça, les circoncis, c'est une vieille chanson.

[80906-82625]
A' ye na yan.
Venez ici.

[82781-85406]
Balakodenw nana.
Les circoncis sont venus.

[85437-89187]
A bɛ fɔ bolokodenw na kɔmaa ma bamaannan ko tokunna.
On appelle le dernier des circoncis chez les bamanans "Tokunna".

[89312-91437]
Min bɛ bila ɲɛ, o de ye masa.
Celui qui est devant est massa.

[91500-93750]
Min be da o kan, a be fɔ o ma masamakɔnɔ.
Son suivant s'appelle Massamakono.

[93843-96093]
Min be bila bɛɛ kɔfɛ, a bɛ fɔ o ma ko "Tokunna'.
Celui qui est derrière tout le monde s'appelle "Tokunna".

[96187-102625]
U ko e ka gɛrɛ cɛkɔrɔbaw e min y'an bɛɛ la dɔgɔnin ye.
Ils disent, approche toi des vieux toi qui es le plus jeune parmi nous.

[102781-105812]
O gɛrɛla cɛkɔrɔbaw la.
Celui-là s'est approché des vieux.

[105937-114406]
Cɛkɔrɔba ko ayiwa an bɛka an ka kala da, yɛrɛwolokala don, hɔrɔnkala don, ladirikala don, an b'a fɛ k'an tigi ɲini.
Les vieux ont dit, bon les circoncis, nous avons mis nos bâtonnets, c'est le bâtonnet des légitimes, des nobles, des honnêtes, on veut choisir notre chef.

[114500-118906]
AN ka kalaw dalen filɛ nin ye, don a i ka kala kelen ta k'a di an ma.
Voici nos bâtonnets, choisit nous un bâtonnet.

[119031-133593]
Bolokodenw na tokunna donna kalaw k'a woloma, a ko cɛkɔrɔbaw, ne tɛ kala dɔn kalaw la, n bolo bɛnna ni min ye o filɛ nin ye.
Il a dit, bon les vieux, je ne reconnais aucun bâtonnet parmi les bâtonnets, voici le bâtonnet que j'ai choisi.

[133656-138281]
U ko a bila ka bɔ i bolo, nin ye Mamari ka kala ye.
Ils ont dit laisse ça, c'est le bâtonnet de Mamary.

[138406-142000]
A tɛ ke an tigi ye yan, dunan don.
Il ne sera pas notre chef, il est étranger.

[142062-146312]
Bolokodenw tɛmɛna.
Les circoncis sont passés.

[146437-149875]
U ko nin ko in bɛ ɲini ka gɛlɛya dɛ.
Ils ont dit que cette affaire allait devenir difficile.

[149937-153375]
Jama jɛnsɛnna.
La foule a disposé.

[153468-156593]
Ntɛnɛn wɛrɛ, u nana fara ɲɔgɔn kan yen tugun.
Un autre lundi, ils se sont encore réunis là-bas.

[156718-159343]
U y'a kala kelen ninnu fara ɲɔgɔn kan.
Ils ont rassemblé les mêmes bâtonnets.

[159437-161531]
BIlakoronin bɛka tɛmɛ.
Les gamins passent.

[161625-168843]
Dɔw ko maa ko ne ka kɔrɔ n'e ye dɔgɔkun kelen, dɔw ko bɛ n kunna tile tan ni duuru bɛ ne ni e cɛ.
Certains disent : maman a dit je suis plus âgé que toi d'une semaine, d'autres disent tais toi, je suis plus âgé que 15 jours.

[168937-171593]
U ko bilakorow a' y'o kuma dabila a ka na yan.
Ils ont dit, laissez cette discussion et venez ici, les gamins.

[171625-173968]
A' ye na yan, bilakorow nana.
Venez ici, les gamins sont venus.

[174156-181593]
U ko anw bɛka an kala da, yɛrɛwolokala don, hɔrɔnkala don, an b'a fɛ k'an tigi dɔn Segu yan.
Ils ont dit: nous avons mis nos bâtonnets, c'est le bâtonnet des nobles, des légitimes, nous voulons choisir notre chef ici à Ségou.

[181656-190062]
Bilakorow la masa nana don kalaw la.
Le chef des gamins, Massa, est entré parmi les bâtonnets.

[190187-193437]
A ye kalaw woloma, k'a woloma.
Il a fouillé les bâtonnets.

[193468-201468]
A ko cɛkɔrɔbaw, ne tɛ kala dɔn kala kala rɔ dɛ, ne bolo bɛnna ni kala min ye o filɛ nin ye.
Il a dit les vieux, je ne reconnais aucun bâtonnet parmi les bâtonnets, voici ce que j'ai choisi.

[201562-203468]
U ko a bila ka bɔ i bolo.
Ils ont dit de le laisser.

[203593-205375]
Taa ka bɔ yan.
Va t-en d'ici.

[205468-208187]
Nin ye Mamari ka kala ye, dunan don a tɛ kɛ an tigi ye yan dɛ.
C'est le bâtonnet de Mamary, il ne sera pas notre chef, il est étranger.

[208218-212000]
Jama ɲagamina.
La foule est mélangée.

[212156-215406]
Bilakorow taara.
Les gamins sont partis.

[215500-219968]
Ntɛnɛn min dara o kan, u nana ɲɔgɔn sɔrɔ yen tugun.
Lundi sur-prochain, ils se sont encore réunis là-bas.

[220031-223031]
U nana kala kelen ninnu da.
Ils ont mis les mêmes bâtonnets.

[223093-226500]
Kalaw dalen, muso kɔnɔnma dɔ bɛ tɛmɛ.
Les bâtonnets sont posés, une femme enceinte passe.

[226625-230937]
A nana a sɔrɔ cɛkɔrɔbakulu sigilen don, a ko a bɛ fara kaare fan kelen fɛ.
Elle est venue trouver le groupe de vieux réunit, elle a voulu virer le chemin.

[231031-232812]
U ko muso o na ya.
Ils ont dit viens ici, la femme.

[232906-241656]
Muso nana, den min b'i sogo n'i wolo cɛ, n'a bangena, a bɛ kɛ tɔgɔtigi ye o, a bɛ kɛ laalimu ye o, a bɛ kɛ diɲɛmaramasakɛ ye o, anw t'a dɔn.
La femme est venue, ils ont dit : l'enfant que tu portes dans ton ventre, quand il sera né, on ne sait pas si ce sera une pesronne célèbre, un grand roi, ou encore un marabout.

[241781-244281]
Nka na bɛka an ka kala da.
Mais on a posé nos bâtonnets.

[244375-250156]
Yɛrɛwolokala don, hɔrɔnkala don, na don kalaw la i k'a ta.
C'est le bâtonnet des légitimes et des nobles, viens choisir un.

[250250-258156]
Muso kɔnɔma y'a ka jita filen sigi.
La femme enceinte a posé sa calebasse.

[258250-265593]
A nana don kalaw cɛla k'u wolo, a bolo bɛnna ni kala min ye a y'o kɔrɔta.
Elle est entrée parmi les bâtonnets, elle en a choisi un et l'a soulevé.

[265656-270625]
A ko cɛkɔrɔbaw, ne tɛ kala dɔn kala rɔ dɛ, nka ne bolo bɛnna ni kala min ye o fillɛ nin ye.
Elle a dit les vieux, je ne reconnais aucun bâtonnet, voici le bâtonnet que j'ai choisi.

[270750-272312]
U ko a bila ka bɔ i bolo.
Ils ont dit, laisse-le.

[272437-275468]
Nin ye Mamari ka kala ye.
C'est le bâtonnet de Mamary.

[275562-277312]
Dunan don a tɛ ke an tigi ye.
C'est un étranger, il ne sera pas notre chef.

[277375-281093]
Muso kɔnɔma ko ayiwa ne taara.
La femme enceinte a dit, donc je suis partie.

[281187-283562]
Jama kɔni ɲaamina sa.
La foule s'est mélangée.

[283656-285437]
Dɔw ko a bɛ kɛ, dɔw ko a tɛ kɛ.
Certains sont d'accord, d'autres ne sont pas d'accord.

[285593-290125]
O don, hɔrɔnw bɛ jelikan mɛn.
Ce jour-là, les nobles écoutaient les griots.

[290250-293468]
Hɔrɔnw bɛ ɲamakalakan mɛn.
Les nobles comprennent la parole des griots.

[297437-309906]
Ni ko tun gajana, k'a gɛlɛya, ni hɔrɔnw ma sɔn ka mankan da, jeli cɛkɔrɔba dɔ wuli, a b'a fɔ heyi!
Quand les choses se compliquent et que les nobles ne trouvent pas un point d'entente, un vieux griot se lève, il crie Hey!

[310000-312968]
A b'a fɔ woro tan den bɛɛ k'i sigi.
Il dit que tous les fils de 10 cola s'asseyent.

[313062-318218]
Ni muso bɛ ɲini furu la, woro tan de bɛ kɛ k'a ɲini.
On va avec dix cola pour demander à une femme en mariage.

[318312-325562]
N'a fɔra ko woro tan bɛɛ k'i sigi, ni e m'i sigi, i b'a sɔrɔ e ba nana cogoya wɛre woro tan ma na n'o ye.
Quand on dit que tous les fils de cola s'asseyent, si tu ne t'assois pas, cela veut dire que ta mère est venue d'une autre manière pas avec les dix cola.

[325625-330500]
N'o kɛra, bamanan bɛɛ b'i sigi.
Quand cela est fait, tous les bamanans s'asseyent.

[330625-332656]
Hali m'a t'a fɔ tugun ko heyi.
Même personne ne dit encore héy.

[332718-338562]
A ka fɔ ko woro tan den bɛɛ k'i sigi e ka uma o kɔ, e ye ɲamɔgɔden ye.
Dire que tous les fils de dix cola s'asseyent et toi tu parles encore, tu es bâtard.

[338656-341687]
O tuma na, bɛɛ y'i sigi.
Donc, tout le monde s'est assis.

[341843-346968]
U ko hɔrɔnw ma ko a' ye sabali.
Ils ont dit calmez-vous, les nobles.

[347031-352125]
A ko a' yɛrɛ bɛnna min kan, o de ye kalako ye.
Vous vous êtes mis d'accord avec l'affaire de bâtonnet.

[352218-356250]
Ntɛnɛn don fɔlɔ, Mamari ka kala tara.
Le premier lundi, on a choisi le bâtonnet de Mamary.

[356343-359375]
Filanan, Mamari ka kala tara.
Le deuxième, le bâtonnet de Mamary a été choisi.

[359500-362250]
Sabanan, Mamari ka kala tara.
Le troisième, le bâtonnet de Mamary a été choisi.

[362312-368500]
Bala sara bala wɛrɛ sara, ni jugunin tɛna kɛ faso kɔnɔ ɲamaden ye, dɔ kɛlen bɛ sa koyi.
Un porc-épique est mort, un autre est mort, si le hérisson n'est pas le bâtard dans la patrie, trop c'est trop.

[368625-374468]
Mamari bɛ kɛ an tigi ye.
Mamary sera notre chef.

[374625-376750]
A bɛ ke masakɛ ye Segu yan.
Il sera le roi ici à Ségou.

[376906-379781]
Bɛɛ sigilen sumana.
Tout le monde est devenu pâle.

[379906-383343]
Bamanan ko kuma tɛ tɛmɛ nin kan de.
Les Bamanan ont dit que tout a été dit.

[383468-386281]
Ala de ye nin kɛ.
Dieu a fait ça.

[386375-388750]
Mamari ye masakɛ nanen ye dɛ.
Mamary est le roi.

[388937-392718]
Mamari bɛ kɛ an tigi ye.
Mamary sera notre roi.

[392843-397937]
U ko Mamari, Ala y'an tigiya di i ma.
Ils ont dit Mamary, Dieu a fait de toi notre chef.

[398062-405375]
Nka an bɛ min fɔ i ye, i ba ma kɔɔri parata k'o feere ka maa minɛ k'o bɛ kɛ i jɔn ye yan dɛ.
Mais ce qu'on te dit, c'est que ta mère n'a pas tissé le coton, le vendre pour acheter quelqu'un comme esclave.

[405468-413687]
I ba ma gese da k'o gesekolo feere ko i ye maa minɛ n'o wari ye jɔnya la yan dɛ.
Ta mère n'a pas tissé pour vendre afin d'acheter quelqu'un qui sera ton esclave.

[413781-416468]
Ala y'an tigiya d'i ma.
Dieu a fait de toi notre chef.

[416562-419937]
An b'i ɲɛnafilɛ san wolonfila.
On te suit pendant sept ans.

[420031-428875]
N'i sera Segu fanga kɔrɔ, an b'an bolo fara ɲɔgɔn kan kolon tan, kolon tan k'o d'i ma o bɛ fara disɔngɔ kan.
Quand tu arrives à gérer le pouvoir de Ségou, on cotise chacun dix cauris, on te donne cela afin que tu l'ajoutes aux taxes.

[429000-433875]
A be fɔ min ma bi ko nisɔngɔ, bamanan tun b'a fɔ a ma ko disɔngɔ.
Ce qu'on appelle aujourd'hui "nisɔngɔ" était appelé auparavant par le bamanan, "disɔngɔ".

[433968-441718]
N'u nana baro la, o bɛ di la a bɛ mɔgɔw ma faama ka bulon kɔnɔ.
On achetait de l'alcool pour distribuer aux gens dans le vestibule du roi.

[441781-447031]
N'a donna di la, o tuma a' b'a kiribiti.
Quand on la dépense dans l'alcool, on vient se saouler.

[447156-451437]
Bamanan bɛ sɔrɔ k'a fɔ ko ka taa sira fɛ ka segin haɲa fɛ.
Le bamanan dit maintenant, partir par la route et retourner par la jungle.

[451593-453875]
To dun k'a kunan feere.
Manger le Tô et vendre le récipient.

[453968-463812]
Ni ma dulɔ min, ni to nana di i ma,  i bɛ to dun ka segin ni tofilen ye.
Si tu ne bois pas d'alcool, quand on apporte le Tô, tu manges et tu ramènes la calebasse.

[463906-468000]
Nka n'i falen don, i bɛ tofilen feere sira fɛ ka segin n'i lankolon ye.
Mais si tu es ivre, tu vends la calebasse du Tô et tu retournes vide.

[468093-474750]
N'i ma fa, i bɛ na sira fɛ, nka n'i y'i fa, i bɛ taa bin fɛ.
Si tu n'es pas ivre, tu marches sur la route, mais si tu es ivre, tu marches dans les herbes.

[474906-478843]
O de ye ka to dun k'a kunan feere.
C'est ça manger le Tô et vendre la tasse.

[478968-481906]
Ka taa sira fɛ ka segin ŋaɲan fɛ.
Partir sur la route et revenir par les herbes.

[482031-487062]
Minfɛn bɛ, u yɛrɛ bɛ u dungɔ kɛ.
On boit la boisson, ils font ce qu'ils veulent...

[487187-492593]
O tuma jeliw wulila, u ko Npasunun den i ka kala tara.
Les griots ont dit : tu es élu fils de Mpasounoun.

[492781-515500]
Jabajɛ den i ka kala tara, Kabajɛ Sakɔ den i ka kala tara, Npasunun Sakɔ den Sunu Mamari, Dalibajɛ Sakɔ den Sunun Mamari,Kabajɛ Sakɔ den Sunun Mamari,  Koyan Zanya ani Koyan Mamuru, Tu kɔrɔ Maamuru ni Jaaba nɛɛnɛ, Buluku Jara ani Weyita Dabara ye dugulen ye, bonbonsi ye dunan ye, karagafe ye siginfe gasan ye.
Parole de griot.

[515593-516593]
I b'o kɔrɔ dɔn?
Tu connais son sens ?

[516687-523250]
Ko da ye dugulen ye, bonbonsi ye dunan ye, karangafe ye siginfɛ gansan ye.
La bouche est autochtone, les barbes sont étrangères, le favori est un simple passager.

[523375-524906]
Kɔrɔ dɔ de b'a la.
Cela a un sens.

[525031-528468]
Ko dunan ka na aw sɔrɔ a' ka dugu kɔnɔ ka tila ka dugu tigiya ta k'aw to. 
Un étranger vient vous trouver dans votre village et il est devenu le chef du village.

[528562-532593]
O tɛ alalatigɛ ye wa.
C'est un fait de Dieu.

[532687-535593]
Ɲamakalaw y'o don Bitɔn mabalimakan na.
Les griots ont introduit cela dans les louanges faites à Biton.

[535656-549906]
U ko n'an ma fili, an b'a fɔ i bɔra Masa kuru la, Masa kuru bɔra Sonsonkuru Soma na, Sonsonkuru Soma Bɔra Dadi Cɛmɔgɔ la, Dadi Cɛmɔgɔ ye Fana Wuye bange, Fana Wuye ye Jinɛ ka Taba bange, Jinɛ ka Taba  ye Jine Marikonjan bange, i benkɛ, tun bɛ jinɛkuntigiya la.
Parole de griot.

[549968-551906]
A  ye saba fili ji kɔnɔ.
Il en a jeté trois dans l'eau.

[552093-555562]
A selen Suban, a ye kelen fili yen an k'o ma ko Suban Masa.
Arrivé à Souban, il en jette un là-bas, on l'appelle Souban Massa.

[555656-559187]
A sera Kaana, a ye kelen fili yen, an k'o ma Kaana Masa.
Arrivé à Kaana, il en jette un là-bas, on l'appelle Kaana Massa.

[559281-565343]
A ye saba fili ji kɔnɔ, kelen kɛra nkɔnkɔn ye, kelen kɛra ntigin, kelen kɛra pɔliyɔ ye.
Il a jeté trois dans l'eau, un est devenu, l'un est devenu poisson électrique, l'un est devenu silure et l'autre "nkɔnkɔn".

[565468-568562]
Kulubali musomanw tun te sɔn ka npɔliyɔ bilen dun fɔlɔ.
Les femmes Coulibaly ne mangeaient pas le silure rouge auparavant.

[568687-572125]
K'u bɛnbakɛw ka boli don ko n'u y'a dun k'a b'u kɛlɛ.
Que c'est le fétiche de leurs ancêtres et que si elles le mangent, elles vont tomber malades.
