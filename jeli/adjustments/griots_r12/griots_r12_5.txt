[950-5600]
Futaka cɛ saba, u bɛɛ taara k'u so to Kaana Balaba n'a ka maaw bolo.
Trois guerriers de Fouta ont fui laissant leurs chevaux entre les mains de Kana Balaba et ses hommes.

[6890-10500]
A naaninan, o kɔra gunbeli Sanba Hako ye.
Le quatrième, est Gounbel Samba Hako.

[10770-17420]
Gunbel Sanba Hoko, a wulila k'a jube kurufin ta, ka kirike siri a la k'a bɛ sira minɛ...
Goubeli Samba Hako se leva et prit son étalon à la robe noire et aux pattes blanches, voulut prendre la route...

[17660-21450]
Yanni a ka se Kaana Balaba ye kolonkisɛ kɛmɛ yeri n'a tɔgɔ ye.
Avant qu'il arrive, Kana Balaba étala cent coris en son nom.

[24980-28740]
A sera, Kaana Balaba ko a ma, ko Gunbeli Sanba Hako tɛ wa?
Arrivé Kana Balaba lui dit, n'est-ce pas que c'est Gounbel Samba Hako?

[28820-31330]
Ko haa, ko Gunbeli Sanba Hako don.
Il dit, ah, c'est Gounbel Samba Hako.

[31950-35130]
K'e natɔ y'i sara i ka morikɛ la, a y'i bilasira ni tiɲɛ den kelen ye.
En venant, tu t'es confié à ton charlatan, il t'a accompagné avec un signe de géomancie.

[35640-36380]
A ko tiɲɛ don.
Il dit: c'est vrai.

[36560-37710]
Ko bɔn i ka saraka ma minɛ.
ll dit alors ton offrande n'a pas été acceptée.

[38870-41790]
N'i mago bɛ tasuma na, jigin i ka tasuma ta.
Si tu veux du feu, descends pour en prendre.

[41800-43670]
Anw tɛ tasuma di maa ma k'i to so kan.
Nous ne donnons pas du feu à quelqu'un étant à cheval.

[47500-52550]
O fɔlen, kamalenkɔrɔ y'i cun k'a b'i bolo maga takuru la, u ye kunkan tan ni fila tigɛ ani takuru cɛ.
Cela dit, le guerrier descendit pour toucher le feu, on lui somma de douze coups de fusil.

[53070-55640]
A taara k'a ka sokɛ jɔlen to Kaana Balaba n'a ka maa bolo.
Il fuit laisser son étalon entre les mains de Kana Balaba et ses hommes. 

[60470-63830]
Cɛ duurunan, o ye Dafetigi Jawoyi ye.
Le cinquième guerrier est Dafétigui Djawoye.

[64560-72830]
Ha, Dafetigi Jawoyi, a ye i kun kɔrɔta, a ye Jeli Mamu ɲɛda lajɛ, a y'i kun biri k'a ka jube kurufin jɔlen lajɛ.
Ah, Dafétigui Djawoye, leva sa tête, regarda le visage de Djeli Mamou, baissa la tête pour regarder son étalon à la robe noire et aux pattes blanches.

[74510-85470]
A ko: ko Futa ka kɛlɛkuntigi, Futa ka jelikɛ mandi, ne yɛrɛ Dafetigi Jawoyi, n bɛ n ka jube kurufin ta, n bɛ taa tasuma ta ka d'i ma.
Il dit: Souverain de Fouta, Griot populaire de Fouta, moi Dafétigui Djawoye j'irai te chercher du feu avec mon étalon à la robe noire et aux pattes blanches.

[90420-95090]
Dafetigi Jawoyi wulila, yanni a ka se Kaana Balaba ye kolonkisɛ kɛmɛ yeri n'a tɔgɔ ye lɛfɛ kɔnɔ.
Lorsque Dafétigui Djawoye prit le chemin, avant d'arriver Kana Balaba étala cent coris dans le van en son nom.

[96770-98090]
A sera, a ye foli kɛ.
Arrivé, il salua.

[98330-99810]
Ko Dafetigi Jawoyi tɛ wa?
C'est Dafétigui Djawoye, n'est-ce pas?

[99950-100580]
Ko o don.
Il dit c'est ça.

[102240-104270]
K'i natɔ y'i sara i ka morikɛ la.
En venant, tu t'es confié à ton charlatan.

[105270-106270]
A ye dugawu k'i ye.
Il t'a fait des bénédictions.

[106740-107410]
O tɛ wa?
N'est-ce pas?

[107730-108270]
Ko ahan.
Que oui.

[108520-109760]
Ko bɔn k'i ka dugawu ma minɛ.
Alors ton vœu n'a pas été exhaussé.

[110170-111170]
K'i ka saraka ma minɛ.
Ton offrande n'a pas été accepté.

[111590-113200]
Ko n'i mago bɛ tasuma na: jigin!
Si tu as besoin du feu: descends!

[113400-115360]
An tɛ tasuma di maa ma k'i to so kan.
Nous ne donnons pas du feu à quelqu'un étant à cheval.

[118680-122480]
Dafetigi Jawoyi, a jiginna, k'a b'i tɛgɛ maga takurun na...
Dafétigui Djawoye descendit, voulut toucher la braise.

[123020-128720]
Kaana Balaba ka cɛ tan ni fila: u ye kunkan ɲɛ tan ni fila tigɛ a ni takuru cɛ, a ye takuru fili ka taa k'a ka so to.
Les douze hommes de Kana Balaba le sommèrent de douze coups de fusil, il jeta la braise et prit la fuite.

[134170-134720]
He.
Eh.

[136280-142480]
Bamanw ko: ko Ala ye den min da dugutigiya kama ko Ala tɛ sɔn k'a ncinin faga bamunan na.
Les bambara disent: un enfant destiné à la royauté ne mourra pas dans le landeau.

[145630-154490]
Bamanw ko: ko sɛgɛ min dara dugutilama fɛ kasi... dununkɔrɔ min dara dugutilama fɛ kasi kama ko sɛgɛ lankolon tɛ taa n'a ye.
Les bambara disent: l'aigle destiné à chanter à l'aube... le coq destiné à chanter à l'aube ne pourra pas être la proie d'un aigle bouffon.

[156190-159586]
A tɔ tora bilakoro ye, hali a ma siginɛgɛkɔrɔ fɔlɔ, san tan ni saba.
ça reste le très jeune, même pas encore circoncis, douze ans.

[159700-160860]
Amadu Hama Lɔbɔ.
Amadou Hama Lôbô.

[163490-170630]
Amadu Hama Lɔbɔ, a y'i sigilen to, a ko Futakɛlɛkuntigi ka jelikɛ mandi Jeli Mamu.
Amadou Hama Lɔbɔ, étant assis, dit: Griot populaire du souverain de Fouta Djeli Mamou.

[171320-176170]
I sigi, n bɛ taga, tasamu ta, n bɛn'a di i ma yan. 
Asseois-toi, je m'en vais chercher du feu pour te le donner ici.

[180080-187560]
Bilakoro wulila, Amadu Hama Lɔbɔ, a y'a jube kurufin ta n'o y'a sokɛ, ka kirike sigi a la, k'i sigi a la.
Le très jeune, Amadou Hama Lôbô prit son étalon à la robe noire et aux pattes blanches, posa la scelle et monta.

[187670-191390]
A natɔ, Kaana Balaba ye kolonkisɛ kɛmɛ yaeri lɛfɛ kɔnɔ n'a tɔgɔ ye.
En venant, Kana Balaba étala cent corris dans le van en son nom.

[191490-196260]
A ko hun, fɛn den kelen bɛ ka na, a saraka ye fɛn den kelen ye.
Il dit hum, une chose arrive et il en faut une chose comme offrande pour la contrer.

[199940-202830]
Ha, Kaana Balaba ka mɔgɔw ko, k'o ye fɛn den kelen jumɛn ye?
Ah, les hommes de Kana Balaba dirent: quelle est cette chose?

[202930-206450]
Ko sisɛfan dayɛlɛnbali, sisɛfan cibali, k'o y'a saraka ye.
Il dit l'œuf non ouvert, l'œuf non cassé, c'est ça l'offrande.

[209650-213430]
Ha, u ko Kaana Balaba ma ko an ni so ka jan, k'o bɛ kɛ cogo di?
Ah, ils dirent à Kana Balaba, nous sommes loin du village, que faire?

[213510-217220]
Ko turabu so tan ni wɔɔrɔ lajɛ ni nabiɲuman kɛmɛ ni mugan ni naani tɔgɔ ye.
Consulte les seize signes de la géomancie avec le nom des cinquante quatre messagers.

[217790-222110]
A y'a jigin turabu la, o fana y'a jira a la k'a saraka ye fɛn den kelen.
Il a fait de la géomancie, ceci aussi lui montra que qu'il n'y a qu'une seule offrande.

[222660-223790]
Sisɛfan dayɛlɛnbali.
L'œuf non ouvert.

[227650-230970]
Haa, Kaanakaw huntanna u disi la.
Ahh, les guerriers de kana se prirent la tête.

[233300-234781]
Amadu Hama Lɔbɔ, a sera.
Amadou Hama Lôbô arriva.

[235750-239330]
Kaana Balaba ko a ma: a ko e de tɛ Amadu Hama Lɔbɔ ye wa?
kana balaba lui dit: n'est-ce pas que c'est toi Amadou hama Lôbô?

[239340-239990]
A ko ahan.
Il dit oui.

[240620-245300]
E, n den, e ma se kɛlɛfɛ na ye, bilakoro.
Eh, mon fils, tu n'as pas l'âge de faire la guerre, tu es très jeune.

[246260-248874]
E ma sigi nɛgɛkɔrɔ fɔlɔ, mun y'e bila nin na?
Tu n'es pas encore circoncis, pourquoi tu fais ça?

[251730-253324]
A ko, i nana k'i ba to so.
Il dit, tu es venu laisser ta mère à la maison.

[253920-258820]
I ba kɛlen don ka lɛfɛ saba sigi ga kan, a ka mugu b'a kɔnɔ.
Trois vans contenant de la farine sont posés sur le hangar par ta mère.

[258920-260930]
N'i ma taa, i bɛ taa a sɔrɔ baw y'a bɛɛ dun.
Si tu ne retournes pas, tu iras trouver que les chèvres ont tout mangé.

[264270-270250]
Amadu hama Lɔbɔ, bilakoro, san tan ni saba, a ma siginɛgɛkɔrɔ, a ko Kaana Balaba ma ko a ka segin kolon kan.
Amadou Hama Lôbô, très jeune, non circoncis, dit à Kana Balaba de refaire les coris.

[272910-275990]
Ngilikiden dilannen b'a bolo, a y'o da mugu kan.
Il a du ''ngiliki'' fabriqué,qu'il a mélangé avec de la poudre à canon.

[278980-280830]
Cɛniden dilannen b'a bolo k'o da mugu kan.
Il a du ''cɛniden'' fabriqué qu'il a mélangé avec de la poudre à canon.

[280950-284930]
Kaana Balaba ko abɛ kolon yeri tuguni, a ye kukan ɲɛ kelen wuli, a y'a bolo bɔ a la.
Kana Balaba a voulu étaler de nouveau les coris, il tira un coup de fusil, celui-ci retira sa main.

[285120-286680]
kaana Balaba ko gɔnga.
''gônga''= expression peulh

[287050-287790]
A y'i bolo serin.
Il secoua sa main.

[289060-291690]
Fɛn dɔ tun b'a bolo, u b'a f'o ma ko Kɔfilɛ.
Il avait quelque chose qu'on appellait '' Kôfilè''.

[291780-292340]
Biyɛn don.
c'est une pointe.

[292400-296400]
A y'o turu duguma k'a ka fugula bɔ k'a fili, fugula taara bari jiri la.
Il  piqua pointe  au sol et jeta son chapeau qui s'accrocha à l'arbre. 

[299610-303790]
Fugula barila jiri la, a ko Amadu Hama lɔbɔ ma ko a ka fugula in kɔnɔ lajɛ.
Le chapeau accroché à l'arbre, il dit à Amadou hama Lôbô de regarder l'intérieur du chapeau.

[303830-304700]
Ko ni t'a ba ye wa.
il dit n'est-ce pas que c'est sa mère?

[304750-305830]
A ko ahan ko ni ye ale ba ye.
Il dit oui, c'est sa mère.

[306290-308970]
Ko ni t'a ka filen saba ye ga san fɛ wa?
N'est-ce pas que ce sont ses trois calebasses sur le hangar?

[309010-309750]
Ko ahan, ko nin y'o ye.
Que oui, c'est ça.

[309990-311120]
k'a ɲɛ tɛ baw la?
Ne voit-il pas des chèvres?

[311360-312710]
Ko baw bɛna a ba ka ɲɔ dun.
Les chèvres vont manger le mil de sa mère.

[312950-318730]
O yɔrɔ bɛɛ Amadu Hama Lɔbɔ, a y'i kɔ filɛ ka fugula kɔnɔ lajɛ, a ye kunkan ɲɛ kelen wuli fugula kɔnɔ.
Amadou Hama Lôbô se retourna immédiatement pour regarder l'intérieur du chapeau, il tira un coup dedans.

[320080-324490]
Ba binna ka bɔ ga kan, ka na bin a ba kɛrɛfɛ so.
La chèvre tomba du hangar près de sa mère.

[325420-326580]
Joli bɛ ka bɔ a nun kɔnɔ.
Son nez saigne du sang.

[327770-329590]
Ba y'o binnen ye, ba siranna.
La mère, en voyant cela, eut peur.

[334160-339870]
Ba sirannen, a ka cɛkɔrɔba bɛ yen, o ko a ma, ko n'i y'i den ka baara ye.
La mère effrayée, son vieux étant là, lui dit: c'est l'œuvre de ton fils.

[340470-343080]
K'i den ye nin faga k'a to kɛlɛkɛyɔrɔ la.
Ton fils a tué ceci étant au champ de bataille.

[345230-352085]
Ko n'i den tun ma nin faga, ni ba in tun ye i ka filen kɔnɔ ɲɔ saba dun, i n'i den tun tɛ ɲɔgɔn ye.
Si ton fils ne l'avait pas tué,  cette chèvre allait manger le mil contenu dans tes trois calebasses, tu n'allais plus voir ton fils.

[355910-360560]
A ko nka, ne ye ngilikibɔlɔ ni cɛninden min dilan ka di a ma, o ka baara de ye nin ye.
Il dit mais le '' nguilikibôlô et le cɛninden'' que j'ai fabriqué pour lui, c'est l'oeuvre de ceci.

[367620-373930]
Amadu Hama Lɔbɔ, Kaana Balaba, a y'a ka cɛ tan ni fila bila a la, a y'u bɛɛ dimasonya.
Amadou Hama Lôbô, Kana Balaba mis ses douze hommes sur lui, il les chassa tous.

[374090-376190]
K'u fara ɲɔgɔn kan kunkan ɲɛ tan ni fila.
Il les rassembla tous en douze coups de fusil.

[376320-377550]
K'u ka marifaw kɛ ɲɔgɔn kan.
Rassembler leurs fusils.

[377810-379410]
Kaana Balaba bolila, a taara Kaana.
Kana Balaba s'en fuit pour rentrer à Kana.

[381320-385470]
A ye cɛ tan ni fila ka marifa fara ɲɔgɔn kan ka segin ka n'a di Jeli Mamu ma.
Il rassembla les fusils des douze hommes pour venir les donner à Djeli Mamou.

[388320-394380]
A ko Futa kɛlɛkuntigi ka jelikɛ mandi, marifa tan ni fila filɛ, taa di Futa kɛlɛkuntigi ma.
Il dit: ' Griot populaire du souverain de Fouta, voici les douze fusils, vas donner au souverain de Fouta.

[394530-397840]
Ko sini ko ne ko, k'a ni kɛlɛbolo ka n sɔrɔ soforokun na.
Que moi je lui dis de me rejoindre demain aux abords de la ville avec l'armée.

[398990-399990]
ko an bɛ don kaana.
Nous allons rentrer à Kana.

[401170-402350]
San tan ni saba.
Treize ans.

[403650-404650]
A siginɛgɛkɔrɔ.
Il n'est pas circoncis

[408950-415700]
A taara di Jeli Mamu ma, Jeli Mamu ye marifa tan ni fila minɛ k'u siri ɲɔgɔn na ka taa n'a ye Segu.
Il est parti donner à Djeli Mamou, Djeli Mamou attache les douze fusils pour les amener à Ségou.

[417980-421930]
Ka taga Futa kɛlɛkuntigi sigilen sɔrɔ n'o ye Lanbi Jurubɛ Amadu Seku.
Venir vers le souverain de Fouta Lambi Jurbé Amadou Sékou.

[422580-431640]
A ko, eee, Amadu Hama Lɔbɔ, n'i ye bilakoro ka baara ye san ani saba min ma siginɛkɔrɔ fɔlɔ
Il dit, ehh, Amadou Hama Lôbô, c'est l'œuvre d'un très jeune qui n'a même pas été circonscis.

[431860-437220]
Ko ka na cɛ tan ni fila ka marifa di i ma, ko sini i ni kɛlɛ k'a sɔrɔ soforokun na.
Il dit de venir te donner les fusils des douze hommes et que tu le rejoins demain aux abords de la ville.

[440690-444410]
Haa, Futa kɛlɛkuntigi y'i sigilen to, a ko k'a tɛ sini kɔnɔ o la.
Ah, le souverain de Fouta dit que ça n'attendra pas demain.

[444470-446790]
A tabalen gosi, cɛw farala ɲɔgɔn kan.
Il battit le grand tambour, les hommes se sont réunis.

[448480-450490]
U ye Amadu Hama Lɔbɔ sɔrɔ sofokun na.
Ils ont rejoint Amadou Hama Lôbô aux abords de la ville.

[450550-454800]
U y'u kunda Kaana kan, k'u b€ taa Kaana minɛn ta.
Ils se sont dirigés vers kana pour la piller.

[458150-463080]
U selen Kaana soforokun na, u ye Jeli Mamu bila ko a ka don Kaana.
Arrivé aux abords de Kana, ils déléguèrent Djeli Mamou pour entrer.

[463670-470860]
Jeli Mamu donna Kaana, k'a bi taga kuma, Kaana Balaba ka cɛw, u ye kisɛ kɛ Jeli Mamu na Kaana.
Djeli Mamou est rentré à Kana pour aller parler, les hommes de Kana Balaba le tirèrent dessus.

[470910-472740]
A ko, ko ale tɛ sa Kaana dugukolo kan.
Il dit qu'il ne mourra pas sur la terre de Kana.

[473217-476500]
A bɔra k'u k'a ta ka n'a da a jatigikɛ sen kan.
Il est sorti et a ordonné qu'on le couche sur les pieds de son maître.

[476520-478830]
k'ale bɛ sa k'a kunkolo dalen to a jatigikɛ sen kan.
Qu'il mourra la tête sur les pieds de son maître.

[483360-491780]
U ye Jeli Maamu ta, kisɛ kɛlen a la waati min, ka na n'a ye, k'a sɛnsɛn ka n'a di Futa kɛlɛkuntigi ma, Lami Jurubɛ.
Ils prirent Djeli Mamou, atteint par balle, le transporter chez le souverain de Fouta, Lambi Jurbé.

[494140-494850]
A sara.
Il est mort.

[495170-499170]
Jeli Mamu salen, jeli kɛmɛ wɔɔrɔ bɛ yen, olu tɔɔrɔla.
A la mort de Djeli Mamou, six cent autres griots furent attristés.

[499330-500680]
U bɛɛ sigilen don n'u ka ngɔni ye.
Ils se sont tous assis  avec leurs guitares.

[500810-510380]
Olu ko: bi, ko ngɔnifɔ tɛ olu ma, pasike k'olu dusukun tɔɔrɔlen don, k'olu ɲɛmaa min ye Jeli Mamu ye, Futa kɛlɛkuntigi ka jelikɛ mandi.
Ils disent qu'aujourd'hui, ils ne joueront de guitare parce qu'ils sont attristés, leur leader Djeli Mamou, le griot populaire du souverain de Fouta.

[514230-517280]
K'o tora Kaana kɛlɛ la, k'olu tɛ ngɔni fɔ bi
Qu'il a péri à Kana, qu'eux ne joueront pas de guitare.

[521830-524700]
Jeli cɛ kɛmɛ wɔɔrɔ, u ye ngɔni bila.
Six cent griots ont abandonné la guitare.

[524860-525860]
U ye marifa ta.
Ils ont pris les fusils

[525940-527290]
U doona kɛlɛcɛw cɛ la.
Ils se sont mélangés aux guerriers.

[527950-538270]
Futa kɛlɛkuntigi Seku Amadu, o ko, ko jeliw ye ngɔni bila yɔrɔ min ka marifa ta, ko ni cɛfarin wɛrɛ min yera jama na, ni i boli, k'o lakalicogo b'o kɔnɔ.
Le souverain de Fouta Sékou Amadou dit: là où les griots ont laissé la guitare pour le fusil, s'il ya un guerrier fuyard, il saura lui-même raconter cela.

[545350-546060]
U donna.
ils sont rentrés.

[546980-548120]
Kaana Balaba donnen.
Kana Balaba rentra.

[548660-551460]
A donna u ka faso bulon kɔnɔ, bulon wolonwula.
Il est rentré dans le vestibule de leur concession, sept vestibules.

[551830-556290]
A ko kaanakaw ma, ni min bɛ fɛ ka kɛ fulajɔn ye...
Il dit aux habitants de Kana, si celui qui veut être captif des peuls...

[557270-563670]
Ni min bɛ fɛ ka kɛ Futa fulaw ka jɔn ye, olu ka bɔ bulon kɔnɔ.
Ceux qui veulent être captifs des peulhs de Fouta, qu'ils sortent du vestibule.

[564070-568130]
Minnu tɛ fɛ ka kɛ filajɔn ye, olu ka fara ale kan bulon kɔnɔ.
Ceux qui ne veulent pas être captifs des peuls, qu'ils se joignent à lui dans le vestibule.

[571970-578000]
O fɔlen, ɛɛ, jitɔ minnu bɛ yen, ni olu bɛ siran saya ɲɛ, olu bɔra.
Cela dit, les peureux qui craignent la mort sortirent.

[579370-583620]
Minnu bɛ saya kɔrɔ dɔn ni fulajɔnya ye, olu farala Kaana Balaba kan.
Ceux qui préfèrent la mort que  la captivité des peuls se sont joints à Kana Balaba.

[587980-588980]
U farala Balaba kan.
Ils ont rejoint Balaba.

[589030-589510]
Uhun.
Oui.

[589590-591420]
A ye forobamugu bɛɛ fara ɲɔgɔn kan.
Il rassembla l'ensemble de la poudre à canon de l'armée.

[591450-591900]
Uhun.
Uhun.

[592800-595130]
Ayiwa, Kaana donna dugu kɔnɔ.
Alors, Kana est rentré dans la ville.

[596310-597950]
Futa donna Kaana dugu kɔnɔ.
Les troupes du Fouta sont rentrées dans la ville de Kana.

[598260-603040]
Futa donnen dugu kɔnɔ, u ye dugu fɛn bɛɛ k'u ta ye k'u ɲɛsin bulon ma sisan.
Les troupes de Fouta entrées dans la ville, elles se sont emparées de tous les objets de la ville et se sont dirigées vers le vestibule.

[603850-608300]
Ha Kaana Balaba ko, ko bilakoro kɔni tɛna ale ɲɛnaman minɛ ka kɛ jɔn ye.
Ah Kana Balaba dit, un jeune non circoncis ne pourra pas le capturer pour en faire esclave.

[608370-608910]
Uhun.
Oui.

[610010-611640]
K'ale bɛ saya kɔrɔ dɔn n'o ye.
Qu'il préfère la mort que cela.

