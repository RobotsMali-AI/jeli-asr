[600-2073]
A ko Segu cɛ de banna.
Il dit qu'il n'y a plus d'hommes à Ségou.

[2980-4135]
A ko n kanukɛ sara.
Il dit que mon homme préféré est mort.

[4923-5961]
N furukɛ sara.
Mon mari est décédé.

[6780-8091]
 N kɔnɔfɔɲɔɔn sara.
Mon confident est décédé.

[8228-9312]
Cɛ tɛ Segu tugu.
Il n'y a plus d'hommes à Ségou.

[10566-12438]
Aa, nin nana fɔ denkɛ in ye.
Ah, cela a été dit à son fils.

[15110-16110]
U nan'a fɔ a ye.
Ils lui ont dit.

[16598-18610]
Da ko, ye t'a fɔ a ye.
Da dit : aller lui dire.

[19294-20160]
Ko ne ko k'a ka na.
Que je lui dit de venir.

[21608-23663]
A seginna a ka kumakan in kan.
Il a repris ses dires.

[24496-29409]
Siɲɛ sabanan, Da yɛrɛ  de n'a ka faamaya wulila ka Segu ba tigɛ.
A la troisième fois, Da , malgré tout son pouvoir à traverser le fleuve de Ségou.

[29791-30956]
Ka taa Farakɔ.
Pour aller à Farako.

[31108-32597]
Ka taa Tiɲɛtigiba Dantɛ nɔfɛ.
D'aller voir Tientiguiba Danté.

[32744-35181]
Ko ba Dantɛ , n na n'i nɔfɛ.
Il dit, père Danté, je suis venu te voir.

[35760-38030]
I tɛ ka taa n lajɛ kun min na , i k'o fɔ n ye. 
Il faut me dire la raison de ton refus d'aller me rendre visite.

[39260-40587]
A ko i fa tun ye cɛ de ye.
Il dit, ton père était un homme.

[41600-42590]
Cɛ ŋana tun don.
C'était un brave homme.

[43871-47788]
Farafinna, bɛɛ lajɛlen ye Mɔzɔn ko mɛn.
Partout en Afrique on a entendra parler de Mɔnzɔn.

[51227-52110]
A nin m'a sɔsɔ.
Son âme ne l'a jamais trahie.

[52742-53683]
A ko i ye tiɲɛ fɔ.
Il dit, t'as dit la vérité.

[54511-60036]
Ko mɛ ne fa tun ye cɛfarin ye, nka fɔnisere tɛ.
Mon père était un brave mais il n'était pas altruiste.

[61227-63560]
Denkɛ yɛrɛ b'a fɛ ka jɔyɔrɔ jira, a fa ka jelikɛ la.
Il faut montrer son autorité au Djeli, griot de son père.  

[64105-66829]
A ko ne fa tun ye cɛfarin ye n ka fɔnisere tun tɛ.
Il dit, mon père était un brave , ce n'était pas un altruiste.

[67551-72390]
 A ko, ka daminɛ Farakɔ yan ka taa bila Kulukɔrɔ Tulomajɔ.
Il dit , à commencer par Farako jusqu'à Tulomajɔ de Koulikoro.

[72734-79386]
N'i bɔra Bamakɔ yan, n'i temɛna Moribabugu kan, Ciɲɛnfala bɛ yen ,  n'i tɛmɛna Ciɲɛnfala, Tulomajɔ bɛ yen.
Si tu quittes Bamako, puis Moribabugu, il y a Tienfala, si tu dépasses Tienfala, il y a Tulomadjo.

[80689-86192]
A ko ka daminɛ Farakɔ yan ka t'a bila Tulomajɔ n'o ye Kulukɔrɔ mara ye, Jaraw ta don.
Il dit, à commencer par Farako jusqu'à Tulomadjo qui est de la région de Koulikoro appartient au Diarra.

[87718-88740]
Kulukɔrɔ ye Jaraw de ta ye.
Koulikoro appartient au Diarra.

[90118-96779]
Ni a ye n diya, ni kuma diyara n da , ne b'a fɔ Bamakɔ bɛ Jaraw de ka dugukolo sanfɛ. 
Si je pouvais me le permettre, je dirais que Bamako est sur la terre des Diarra.

[98821-101159]
Kuma man di, a kɔrɔ de ka di.
Ce n'est pas la parole qui est douce, c'est son sens.

[101490-102131]
Togola!
Togola!

[103417-104678]
Kuma man di, a kɔrɔ de ka di.
Ce n'est pas la parole qui est douce, c'est son sens qui l'est.

[105129-106928]
N m'a f'i ye ko n bɛ n dɔnforo kɔnɔ?
Ne t'ai-je pas dit que je suis sur un terrain que je maîtrise?

[108315-110372]
A lakali cogo, o tɛ ne kɔnɔ gan.
Je n'ai aucune gêne à la rencontrer.

[111355-116340]
O tuma na, Tiɲɛtigiba Dantɛ, a ye barika da.
Tientiguiba Danté a ainsi remercié.

[117300-118724]
A terikɛ denkɛ ye.
Au fils de son ami.

[119694-121461]
A kɛra, a terikɛ den don.
C'est le fils de son ami.

[121749-123086]
A tila la ka kɛ a jatigi ye.
Il est devenu son jatigui, noble,hôte.

[123626-125338]
Parisike a si tun ka kɔrɔba dɔɔnin.
Car il était un peu âgé.

[126586-129394]
O tuma na, a ko porobilɛmu t'a la, n jiɲɛna n'a ye. 
 Il dit, il n'y a pas de problème, je l'ai entendu.

[131205-135777]
A barika,  Jiri Jara mɔden ni Jiriba Jara mɔden, Sankun Jara ani  Wayitadunu.
Merci, le petit-fils de Jiri Diarra , de Jiriba Diarra, Sankun Diarra et Wayitadunu.

[136868-140170]
  Jara cɛman bɛ kolobaw kari, musoman bɛ kolobaw susu.
Le Diarra mâle casse les os, la femelle les suce.

[141232-143431]
Jarasubaw, u bɛ Jara la o.
Il y a les Diarrassouba parmi les Diarra.

[144052-146300]
Awɔ o bɛ Jara la, nkalon t'o la.
Oui, il y a cela parmi les Diarra, sans aucun doute.

[146645-149448]
A ko o tuma na, n jiɲɛna n'a ye.
Il dit alors, je suis d'accord.

[150237-151438]
A ko i bɛ sira diyan.
Il dit, accorde-moi la route.

[151740-152674]
Ne ye jeli de ye.
Je suis un Djeli, griot.

[153526-157755]
O  y'a sɔrɔ, o Tiɲɛtigiba Dantɛ, a yɛrɛ ka dugu sigilenw bɛ yen.
Il se trouve qu'il y a des villages fondé par ce Tientiguiba Danté.

[158606-162018]
A yɛrɛ ka dugu sigilenw b'anw ka jamana kan ye, Segu jamana kan ye.
Il a des villages fondés par lui-même chez nous à Ségou.

[162721-165221]
O dɔ, o ye Mimana ye.
Mimana est l'un d'entre eux.

[165687-168515]
A tɔgɔ tɛ Mimana, a tɔgɔ ye Mindangan de ye.
Son nom n'est pas Mimana, c'est Mindangan.

[169084-170621]
A tun bɛ taa donso yaala la.
Il partait à la chasse.

[170963-174257]
Sogow bɛ taa min dankan min na n'a tun bɛ sogo faga ye.
Là où les bêtes s'abreuvent.

[174618-175719]
O ye Mimana ye.
C'est Mimana.

[176415-177349]
 O bɛ Segu jamana kan.
C'est sur le territoire de Ségou.

[178043-182910]
Ɔ o tuma na jeliw bɛ koori yɔrɔ min na n'a y'o dugu sigi, o ye Jelibugu ye.
Alors là où les griots se rencontrent , s'il installe ce village, c'est Djelibougou.

[183828-185458]
O ye Tiɲɛtigiba Dantɛ ka dugu sigilenw ye.
Ce sont des villages fondés par Tientiguiba Danté.

[185939-187364]
A ka dugu sigilenw ka ca.
Ses villages fondés sont nombreux.

[188034-192080]
N'an ko k'an b'a bɛɛ fɔ yan waati b'an ta an tigɛ ma.
Vouloir tout dire ici, nous serons pris par le temps.

[193438-195986]
O kosɔn a ko i bɛ siran di yan.
Pour cela, il dit, autorise-moi.

[196939-202431]
 N bɛ taa Dikalimansa, n bɛ taa ale den dɔ ɲini, a bɛna Farakɔ mansaya kɛ.
J'irai prendre un des fils de Dikalimansa pour en faire un roi à Farakɔ.

[202812-203717]
A bɛna yen mara.
Il va diriger là-bas.

[204181-207723]
A  taara, Dikalimansa , o y'a denkɛ d'a ma.
Il est parti, Dikalimansa lui a donné son fils.

[208299-210642]
A denkɛ fɔlɔ bɛ yen a m'o di.
Son aîné est là, il n'a pas présenté celui-ci.

[210813-212154]
A denkɛ filanan bɛ yen a m'o di.
Le cadet est là, il n'a pas présenté celui-ci.

[212393-213799]
 Sabanan, o de ye Seribajan ye.
Le junior c'est c'est Seribadjan.

[214778-215370]
Taarawele don.
C'est un Traoré.

[215974-218563]
A nana n'o ye, ka n'o sigi Segu Farakɔ.
Il est venu l'installer à Ségou Farako.

[219681-220504]
Ba kɔfɛ.
Derrière le fleuve.

[221419-224880]
 A nana k'o sigi yen , o ka kɛ dugu in marabaga ye.
Il est venu l'installer là-bas pour diriger ce village.

[225515-227700]
Jeli tɛ dugu mara.
Un Djeli , griot ne peut pas gérer un village.

[229191-233052]
O tuma , Kulukɔrɔ Tulomajɔ, Cɛnfa Taarawele tun bɛ Cɛnfala.
Alors , Tulomajɔ de Koulikoro, Tienfa Traoré était à Tienfala.

[234892-238494]
Cɛnfa Taarawele, o tuma na o denmuso dɔ de tun bɛ yen.
Tienfa Traoré avait  une fille à l'époque.

[238758-242631]
Ko Ɲa Taarawele, a y'o de ɲini  ko di Seribajan ma.
Elle s'appelait Nia, c'est elle , qu'il a donné en mariage à Seribadjan.

[247140-248720]
An da bɛna se o ma.
Nous allons en parler.

[249475-250788]
 A ye cɛŋana-cɛŋana minnu wolo.
Les braves hommes qu'il a eu.

[251630-252540]
N da bɛna se olu ma.
 Je vais parler de ça.

[253132-255323]
Ɔ , o tuma na , o dɔ ye Farakɔ Buwatu ye.
Farako Buwatu est l'un d'entre eux.

[256109-259707]
 Buwatu Taarawele, o ye cɛ min ye o sidɔnna.
On de quel genre d'homme Buwatu Traoré est.

[259959-264094]
Farakɔ dugukolo sanfɛ, Farafinna binaku kan, Buwatu Taarawele, o dɔnna.
Sur la terre de Farako, à l'échelle africaine, Buwatu Traoré est connu.

[264538-266819]
Ɔ ne m'a f'i ye ko den dɔ b'a ba don furu la wa?
Ne t'ai-je pas dit qu'il y a des enfants qui donnent leur maman en mariage?

[267984-273164]
Ɲa Taarawele furula kun min na, ko min b'a sogola, o ye den sɛbɛ ye.
Nia Traoré a été épousée car elle porte en lui un enfant sérieux.

[273942-276472]
 N'o wolola, diɲɛmaa b'o lakodɔn.
Le monde entier le connaîtra après sa naissance.

[278074-281199]
Farakɔ Buwatu, o bɔnna ye Sirakɔrɔ Nɛgɛtana.
Sirakoro Megetana est issu  de Farakoro Buwatu.

[282034-282727]
Taarawelelakaw don.
Ce sont des Traoré.

[285580-286751]
Ka Tabakɔrɔ fara o kan.
En plus, Tabakoro.

[287074-288098]
U bɛ mansaya kunna yen.
Ils règnent là-bas.

[288386-290070]
U nana sira min fɛ ne b'o dɔn.
Je connais le chemin par lequel ils sont passés.

[291562-293022]
N bɛ n jatigiw bɛɛ lajɛlen fo.
Je salue tous mes jatigui, nobles, hôtes.

[293481-296030]
Sirakɔrɔ Nɛgɛtana , a n'a lamini bɛɛ la.
A Sirakoro Meguetana et environ.

[296379-298899]
Bamakɔ, Farafinna ani Farajɛla.
A Bamako, en Afrique et en Europe.

[299833-305673]
 An bɛ Ciɲɛtigiba Dantɛ, jɛ min donna ani Damɔzɔn cɛ, n ma ɲina an b'o yɔrɔ de la.
Nous sommes là où Tientigiba Danté et Da Monzon se sont réunis, je n'ai pas oublié.

[306538-309292]
O tuma na, a nana Da nɔfɛ.
Il est alors venu avec Da.

[309981-311019]
A b'a bilasira.
Il le conseille.

[311839-313973]
 Kɔmi a yɛrɛ tun ye laturudala ye, laturumansa  don.
Comme lui-même était un géomancien, un maître géomancien.

[314510-315631]
A b'o ɲɛdɔn kɔsɛbɛ.
Il est doué pour ça.

[315972-319426]
 Ɔ ni minnu ka kan ka kɛ Segu fanga ko la, a b'o kɛ.
Alors ce qui doit être fait dans  la gestion du pouvoir de Ségou, il le fait.

[320450-323260]
 O Da Mɔzɔn, a ye maraw kɛ.
Ce Da Monzon, a vraiment dirigé.

[323921-328960]
K'a daminɛ Segu ka t'a bila Kurusabanankɔrɔ , fo Laginɛ.
A commencer par Ségou jusqu'à Kurusabanankɔrɔ, en Guinée Conakry.

[329556-332981]
Da Mɔzɔn, ɔ ni Laginɛ fɔra, Bamakɔ be yɔrɔ jumɛn?
Alors quand on dit la Guinée Conakry, où se trouve Bamako?

[333296-338713]
Bamakɔ de ka surun Segu la wa walima Laginɛ de ka surun a la?
C'est Bamako qui est proche de Ségou ou c'est la Guinée qui l'est?

[340057-341004]
Bamako de ka surun a la.
C'est Bamako qui est de plus près.

[341172-342777]
O tuma na a ye minɛni kɛ nin bɛɛ la.
Alors tous ceux-là ont été conquis par Da.

[343741-344855]
Kuma ye maa min kɔnɔgan.
Celui à qui la parole est confuse.

[345765-348966]
Don min na , Manden bɛ taa Samaɲana Basi nɔfɛ.
Au moment où Mandé est parti chercher le Bassi de Samaniana.

[349984-351954]
A ka na don Maninka ni Segu cɛ.
Qui'il vienne s'installer entre les malinkés et le Ségou.

[352580-359750]
 O don, o Da Mɔzɔn in  ale de kɛra sababu ye ka o Samaɲana Basi , k'a faga.
C'est ce Da Monzon qui a finalement été le bourreau de Samaniana Bassi.

[360688-364628]
O b'a jira k'a fɔ, a ko boli yɛlɛnna nin dugukolo nin bɛɛ kan.
Cela prouve qu'il a régné sur toutes ses terres.

[365331-368280]
O tuma na , o Da Mɔzɔn, ɔ a ye maraw kɛ.
Ce Da Monzon a régné.

[368913-371488]
K'a minɛ mini, ka t'a bila fo Wediya.
De commencer par où jusqu'à  Wediya.

[372533-373800]
 N'o ye Burukina jamana ye.
Qui est au Burkina Faso.

[376286-378428]
Ka taa fo Senegali jamanaw kan.
Jusqu'au Sénégal.

[379857-383515]
O tuma na, a ka mara bonyana, a ka mara kanhɔnyana.
Son règne s'est propagé.

[386555-388679]
Ale ba o de tun ye Bajɔni ye.
Sa mère était Badjoni.

[390290-391726]
U b'a fɔ a ma ko Bajɔni den.
On le nommait, le fils de Badjoni.

[392558-393648]
Misikantigɛdingɛ.
Le trou qui retient le sang du bœuf égorgé.

[394308-397014]
Ɔ ko a tɛ senbaw tunu.
Qu'il ne couvre pas les grands pieds.

[397628-399276]
Nka a bɛ ninkɛnɛ caman karaba.
Mais il a causé la mort de plusieurs.

[399679-401895]
Ɛɛ, faama Da tun ye mansa ye dɛ!
Eh! Le roi Da était vraiment roi!

[403277-404627]
N'a ko i tɛ si , i tɛ si.
S'il dit que tu vas mourir , tu mourras.

[405077-408363]
A ma ni da fosi kan dugukolo kan k'a ma kɛ.
Il a réalisé tout ce qu'il a entrepris.

[409462-410257]
Faama Da!
Le roi Da!

[410920-415710]
O don , Bajoni tun  bɛ waso musow la, ni kumakan saba ye.
Ce jour-là, Bajoni se moquait des femmes avec trois choses.

[416229-421185]
Ko Ala ye fɛ dɔ k'ale ye kabini diɲɛ danna, fo bi , a m'o kɛ mɔgɔwɛrɛ ye.
Que Dieu lui a fait quelque choses que d'autres n'ont pas.

[422741-425812]
N'u y'a ɲinika, a b'a fɔ k'ale Bajɔni bɛ waso.
Quand on lui demande, elle dit que se vante.

[426456-429535]
Sabula munna, ale wolola k'a sɔrɔ a fa ye faama ye.
Je suis né trouvé mon père roi.

[430637-433015]
K'ale fa k'o tun ye mansa ye.
Que son père est roi.

[433242-436046]
A fɔr'ale ma , ale wolo k'a sɔrɔ a bɛ ka fɔ ale ma ko faama den.
Qu'elle est née trouvé qu'on appelle fille du roi.

[437747-442040]
A nana furu Mɔzɔn ma, kɛlɛ Mɔzɔn ma, o ye faama ye.
Elle est mariée à Monzon  qui est roi.

[442297-444127]
A fɔra ale Bajɔni ma ko faama muso.
Elle Bajɔni est appelé la femme du roi.

[446155-448261]
A nana faama wolo,n'o ye Da ye.
Elle a donné naissance à un roi qui est Da.

[448357-451482]
K'a tilala k'a fɔ ale  Bajɔni ma ko faama ba.
Elle est encore appelée la mère du roi.

[452145-456757]
Ala ye nin kumakan saba, ale ye o kalifa ale Bajɔ de  ma , a m'a kɛ muso wɛrɛ ye.
Dieu a accordé ces trois choses, langages, à Badjo à elle seule.

[457468-458641]
Walayi ni muso ɲɛna , i bɛ waso.
Quand la femme est bonne , elle se vante.

[460070-461797]
 Ni muso ɲɛna , i bɛ waso.
Quand la femme est bonne, elle se vante.

[462480-464889]
Munna, n nana nin bɛɛ fɔ?
Pourquoi ai-je dit tout ceci?

[465851-467198]
 Jala kunaya ye jalaju de ye.
L'amertume du caïlcédrat est son tronc.

[468536-471371]
Tamaro timiya ye tamaro ju de ye.
Le délice de la datte vient du dattier.

[472518-474884]
Togola, bɔ hadamaden yɛrɛ ye bɔkolo de ye.
Togola, l'homme c'est sa  descendance.

[476049-477303]
Hadamaden y'i bɔkolo ye.
L'homme , c'est la descendance.

[477837-480126]
O tuma na, an bɛ wele bila.
Alors nous lançons un appel.

[481493-484876]
Farafinna ni Farajɛla, an ka segin an danbekɔrɔw ma.
L'Afrique et l'Europe, revenons à nos anciennes valeurs.

[486189-488762]
Nafa bɛ o de la, wa o de bɛ laban.
C'est ce qui est bénéfique et durable.

[490023-493341]
Hali an filɛ kɛnɛ min kan nin ye, mun don, danbe ɲɛdɔnni tɛ.
Et même cette assise, ce n'est rien d'autre que connaître les anciennes valeurs.

[493955-495061]
Kunu tun bɛ cogo di?
C'était comment hier?

[496543-500213]
An bɛ bi cogo min na, n'an seginna an kɔ, an bɛ degun min na , an bɛ bɔ a kɔnɔ.
Ce que nous vivons aujourd'hui, quand on fait une rétrospection, nous allons sortir de cette situation.

[501393-503469]
O tuma na, an bɛ  Ala fo.
Dans ce cas, nous remercions Dieu.

[503899-504770]
Ka Ala barika da.
Remercier Dieu.

[505213-509226]
O faama Da, a ka kɛlɛ laban, o de kɛra Kɔn ye.
La dernière bataille du roi Da, était celle de Kon.

[510368-513443]
Kɔnkɛlɛ, a ka kɛlɛ laban kɛr'o ye.
La bataille de Kon a été sa dernière bataille.

[514007-515327]
A ma to kɛlɛ la dɛ!
Il n'est aucunement tombé sur le champ de guerre!

[515855-516615]
A ma to kɛlɛ la.
Il n'est pas tombé sur le champ de guerre!

[517195-521442]
Faama Da, a sara min, Daakolondugu.
Le roi Da est décédé où, à Daakolondugu.

[522111-526937]
O Daakolondugu, o de bɛ ɛɛ Mali ni Kɔnɔwari fɔrɔtiyɛri la.
Ce Daakolondugu est à la frontière Mali-Côte d'Ivoire.

[527530-529972]
Ferekese fanfɛ, Daakolondugu bɛ yen.
Daakolondugu est vers Ferkesse.

[530475-537184]
Ɔɔ, a dɔnbaaw b'a dɔn ka fɔ ko n bɛ ka min fɔ, ko tan don, hakan tiɲɛ don.
Les connaisseurs savent de quoi je parle, que c'est de la vérité, sans bavure.

[538095-540938]
A sara kɔnɔdimi de y'a minɛ, a bɔtɔ kɛlɛ la.
Il est décédé à cause d'un mot de ventre quittant la guerre.

[541351-542166]
Faama Da!
Le  roi Da!

[542576-546716]
Ɔ  a su nana cogo min na, Segu jamana kan, anw b'o dɔn.
Nous, nous savons comment sa dépouille mortelle est arrivée  à Ségou.

[547649-558068]
 Ɔ, o tuma na, n'i y'a ye n ko tariku la n tɛ maga yɔrɔ wɛrɛ la ni Jaraw tɛ Segu dugukolo sanfɛ  parisike Segu tariku ye lɛkɛsɛ ye .
Alors si tu vois que j'ai dit ne pas vouloir parler d'autres histoires que celles des Diarra sur le sol de Ségou, c'est parce que l'histoire  de Ségou est authentique.

[560473-566485]
A fɔr'i diɲɛ yɔrɔ o yɔrɔ , ko ko o ko  kɛra Segu jamana ka, i bɛ t'i jɔ a yɔrɔ la, i b'a y'i ɲɛna.
Tout ce qu'on vous dira sur Ségou est vérifiable dans l'espace.

[567025-567963]
Ɔ hɔn, a bɛ jira.
Oui , on peut les montrer.

[568163-572481]
K'a dɔn k'a fɔ tiɲɛ yɛrɛ de la, karisa tɔgɔ fɔra, a kaburu filɛ.
Pour connaître réellement que telle personne est citée, voilà sa tombe.

[572873-574294]
A bɔnaw filɛ.
Voilà ses descendances.

[574783-579168]
N'i tariku fɔra ko karisa ye karisa ye, a bɔnaw ma ye, o kuma ka ca dɛ.
Narrer l'histoire qu'un tel est un tel sans voir des descendants, c'est paradoxe ça.

[580393-583974]
O tuma na, o ye tiɲɛ min ye, o jɛngɛlen don.
C'est alors une vérité tordue.

[584206-589389]
O tuma na, Segu tariku , Mali kɔnɔ yan, o ye tariku sahalen de ye.
Alors, l'histoire de Ségou , est  sans bavure au Mali.

[589480-591543]
N'a lakila, sɔsɔli t'a la.
Si c'est conté, il n'y a pas de démenti là-dessus...
